<?xml version="1.0" encoding="UTF-8"?>
<mteval>
<srcset setid="iwslt2014-tst2012" srclang="dutch">
<doc docid="1330" genre="lectures">
<url>http://www.ted.com/talks/lang/nl/sheena_iyengar_choosing_what_to_choose.html</url>
<description>We willen allemaal aangepaste ervaringen en producten -- maar als ze 700 mogelijkheden hebben, zijn mensen verlamd. Met fascinerend nieuw onderzoek demonstreert Sheena Iyengar hoe bedrijven de ervaring van het kiezen kunnen verbeteren.</description>
<keywords>business,choice,culture,marketing</keywords>
<talkid>1330</talkid>
<title>Sheena Iyengar: Hoe je kiezen gemakkelijker maakt</title>
<seg id="1"> Weet je hoeveel keuzes je maakt op een doodgewone dag? </seg>
<seg id="2"> Weet je hoeveel keuzes je maakt in een doodgewone week? </seg>
<seg id="3"> Ik heb recent een onderzoek gedaan bij meer dan 2000 Amerikanen. Het gemiddelde aantal keuzes dat de doorsnee Amerikaan rapporteert is ongeveer 70 op een doorsnee dag. </seg>
<seg id="4"> Er was recent een onderzoek met CEO's die een hele week gevolgd werden. </seg>
<seg id="5"> Wetenschappers documenteerden gewoon alle taken waar die CEO's mee bezig waren, en hoeveel tijd ze besteedden aan beslissingen nemen in verband ermee. </seg>
<seg id="6"> Ze ontdekten dat de gemiddelde CEO ongeveer 139 taken per week uitvoerde. </seg>
<seg id="7"> Ze bestonden allemaal uit oneindig veel sub-keuzes. </seg>
<seg id="8"> 50 procent van hun beslissingen namen ze in minder dan 9 minuten. </seg>
<seg id="9"> Maar 12 procent van hun beslissingen namen een uur of meer van hun tijd. </seg>
<seg id="10"> Denk aan je eigen keuzes. </seg>
<seg id="11"> Weet je hoeveel keuzes je op 9 minuten maakt en hoeveel in een uur? </seg>
<seg id="12"> Hoe goed ben je volgens jou in het beheer van die keuzes? </seg>
<seg id="13"> Vandaag wil ik praten over één van de grootste keuzeproblemen van de moderne tijd, namelijk het probleem van teveel keuze. </seg>
<seg id="14"> Ik wil praten over het probleem en een aantal krachtige oplossingen. </seg>
<seg id="15"> Terwijl ik erover praat, zal ik wat vragen hebben voor jullie en zal ik jullie antwoorden willen kennen. </seg>
<seg id="16"> Als ik jullie een vraag stel, moet je, vermits ik blind ben, je hand alleen opsteken als je wat calorieën wil verbranden. </seg>
<seg id="17"> Anders moet je, als ik een vraag stel en je antwoord is ja, in je handen klappen. </seg>
<seg id="18"> Mijn eerste vraag voor jullie vandaag: zijn jullie klaar voor het probleem van teveel keuze? </seg>
<seg id="19"> Dankuwel. </seg>
<seg id="20"> Tijdens mijn masterstudies aan Stanford University ging ik naar een heel sjieke kruidenier. Tenminste, in die tijd was die heel sjiek. </seg>
<seg id="21"> De winkel heette Draeger's. </seg>
<seg id="22"> De winkel was als een attractiepark. </seg>
<seg id="23"> Ze hadden 250 soorten mosterd en azijn, en meer dan 500 soorten fruit en groenten, meer dan 25 soorten fleswater - en dat in een tijd waarin we meestal kraantjeswater dronken. </seg>
<seg id="24"> Ik ging dolgraag naar die winkel, maar op een bepaald moment vroeg ik me af: waarom koop je nooit iets? </seg>
<seg id="25"> Hier is de olijfoliegang. </seg>
<seg id="26"> Ze hadden meer dan 75 soorten olijfolie, waarvan sommige in een afgesloten kist uit duizendjarige olijfbomen. </seg>
<seg id="27"> Op zekere dag bracht ik een bezoek aan de manager en vroeg hem: "Werkt dit model echt, waarbij je mensen deze grote keuze biedt?" </seg>
<seg id="28"> Hij wees naar de busladingen toeristen die elke dag opdaagden, camera's meestal in aanslag. </seg>
<seg id="29"> We besloten een experimentje te doen. We kozen er jam voor uit. </seg>
<seg id="30"> Dit is hun jam-gang. </seg>
<seg id="31"> Ze hadden 348 verschillende soorten. </seg>
<seg id="32"> We zetten een proef-kraampje op vlak bij de ingang van de winkel. </seg>
<seg id="33"> We zetten er 6 verschillende soorten jam of 24 verschillende soorten, en we keken naar twee dingen. Eén: in welk geval gingen mensen vaker stoppen en wat jam proeven? </seg>
<seg id="34"> Er stopten meer mensen als er 24 waren, zo'n 60%, dan als er 6 waren, zo'n 40%. </seg>
<seg id="35"> Het volgende dat we bekeken, was in welke gevallen mensen vaker een pot jam kochten. </seg>
<seg id="36"> Nu zien we het omgekeerde effect. </seg>
<seg id="37"> Van de mensen die stopten toen er 24 waren, kochten uiteindelijk maar 3 procent een pot jam. </seg>
<seg id="38"> Van de mensen die stopten toen er 6 waren, zagen we dat 30% daadwerkelijk een pot jam kochten. </seg>
<seg id="39"> Als je het uitrekent, was er minstens 6 keer zoveel kans dat ze een pot jam kochten als ze er 6 zagen dan als ze er 24 zagen. </seg>
<seg id="40"> Kiezen om een pot jam niet te kopen, is waarschijnlijk goed voor ons - tenminste voor onze taille - maar het blijkt dat dit probleem van overdaad ons parten speelt zelfs bij beslissingen met zware gevolgen. </seg>
<seg id="41"> We kiezen ervoor om niet te kiezen, zelfs als dat tegen ons eigenbelang ingaat. </seg>
<seg id="42"> En dan nu het thema van de dag: financieel sparen. </seg>
<seg id="43"> Ik ga jullie een studie beschrijven die ik deed met Gur Huberman, Emir Kamenica en Wei Jang. We bekeken beslissingen over pensioensparen van meer dan een miljoen Amerikanen uit 650 plannen over de hele VS. </seg>
<seg id="44"> Wat we bekeken, was of het aantal fondsaanbiedingen dat voorhanden is in een spaarplan, het 401-plan, invloed heeft op de mate waarin mensen sparen voor morgen. </seg>
<seg id="45"> We ontdekten dat er inderdaad een correlatie was. </seg>
<seg id="46"> We hadden 657 plannen die gingen van een aanbod van 2 tot 59 verschillende fondsen. </seg>
<seg id="47"> We ontdekten dit: hoe meer fondsen je aanbood, hoe lager de participatiegraad. </seg>
<seg id="48"> Als je de extremen bekijkt, de plannen die je twee fondsen aanboden, was de participatiegraad halverwege de 70% - nog steeds niet zo hoog als we zouden willen. </seg>
<seg id="49"> In de plannen die bijna 60 fondsen aanboden, is de participatiegraad nu gezakt tot rond het 60ste percentiel. </seg>
<seg id="50"> Het blijkt dat zelfs als je beslist om deel te nemen daar waar er meer keuzemogelijkheden zijn, er zelfs dan negatieve gevolgen zijn. </seg>
<seg id="51"> Voor diegenen die ervoor kozen om deel te nemen, gold dat hoe meer keuze mensen hadden, hoe meer ze geneigd waren om aandelen of aandelenfondsen volledig te mijden. </seg>
<seg id="52"> Hoe meer keuze voorhanden, hoe meer kans dat ze al hun geld in zuivere geldmarktfondsen stopten. </seg>
<seg id="53"> Geen van deze extreme keuzes zijn van het soort dat iemand zou aanraden aan mensen met het oog op hun toekomstige financiële welzijn. </seg>
<seg id="54"> De laatste 10 jaar hebben we drie belangrijke negatieve gevolgen gezien van meer en meer keuze bieden aan mensen. </seg>
<seg id="55"> Ze hebben meer de neiging om keuzes uit te stellen - uitstelgedrag, zelfs als het tegen hun eigenbelang ingaat. </seg>
<seg id="56"> Ze zijn meer geneigd om slechtere keuzes te maken - slechtere financiële en medische keuzes. </seg>
<seg id="57"> Ze neigen meer naar dingen die hen minder voldoening geven, zelfs als ze het objectief beter doen; </seg>
<seg id="58"> De belangrijkste reden is dat we misschien graag staren naar die enorme muren van mayonaise, mosterd, azijn en jam, maar we zijn niet in staat om het rekenwerk te doen van vergelijken, afzetten en kiezen uit dat overweldigende aanbod. </seg>
<seg id="59"> Ik stel jullie vandaag graag vier simpele technieken voor - technieken die we op één of andere manier hebben getest op vier verschillende onderzoeksplaatsen - die je gemakkelijk kan toepassen in je bedrijf. </seg>
<seg id="60"> Eén: Snij. </seg>
<seg id="61"> Je hebt het al eerder gehoord, maar het was nooit meer waar dan vandaag, dat minder meer is. </seg>
<seg id="62"> Mensen zijn altijd lastig als ik "snij" zeg. </seg>
<seg id="63"> Ze zijn bang dat ze schapruimte gaan verliezen. </seg>
<seg id="64"> Maar wat we meer en meer zien, is dat als je bereid bent tot snijden, als je die buitenissige overbodige opties weglaat, dat er dan een stijging in de verkoop is, lagere kosten, verbetering van de keuze-ervaring. </seg>
<seg id="65"> Toen Proctor and Gamble overging van 26 soorten Head and Shoulders naar 15, zagen ze een verkoopsstijging met 10 procent. </seg>
<seg id="66"> Toen de Golden Cat Corporation haar 10 slechtst verkopende kattenbakproducten afstootte, zagen ze een winststijging van 87 procent - een functie van zowel een verkoopsstijging als een kostenverlaging. </seg>
<seg id="67"> Vandaag biedt de doorsneesupermarkt je 45.000 producten aan. </seg>
<seg id="68"> De doorsnee-Walmart biedt je vandaag 100.000 producten. </seg>
<seg id="69"> Maar de negende grootste supermarkt ter wereld vandaag is Aldi. Die biedt maar 1.400 producten aan - één soort tomaten in blik. </seg>
<seg id="70"> In de wereld van financieel sparen is volgens mij één van de beste recente voorbeelden van hoe je het keuze-aanbod best kan beheren, iets geweest dat David Laibson mee heeft opgezet, namelijk het programma dat ze op Harvard hebben. </seg>
<seg id="71"> Elke Harvard-werknemer neemt nu automatisch deel aan een lifecycle-fonds. </seg>
<seg id="72"> Voor mensen die echt willen kiezen, zijn er 20 fondsen, geen 300 of meer. </seg>
<seg id="73"> Mensen zeggen vaak: "Ik kan niet snijden. </seg>
<seg id="74"> Elke keuze is belangrijk." </seg>
<seg id="75"> Dan is het eerste wat ik werknemers vraag: "Vertel me hoe deze keuzes van elkaar verschillen. </seg>
<seg id="76"> Als je werknemers ze niet kunnen onderscheiden, kunnen je klanten dat ook niet." </seg>
<seg id="77"> Voor het begin van onze namiddagsessie had ik een gesprekje met Gary. </seg>
<seg id="78"> Gary zei dat hij bereid zou zijn om mensen in dit publiek een gratis all-in-vakantie aan te bieden naar de mooiste weg ter wereld. </seg>
<seg id="79"> Hier is een beschrijving van de weg. </seg>
<seg id="80"> Kunnen jullie die even lezen? </seg>
<seg id="81"> Ik geef jullie een paar seconden om ze te lezen en vraag jullie dan om in jullie handen te klappen als jullie Gary aan zijn aanbod willen houden. </seg>
<seg id="82"> Oké. Wie wil hem aan zijn aanbod houden? </seg>
<seg id="83"> Is dat alles? </seg>
<seg id="84"> Oké, ik toon jullie nu wat meer. </seg>
<seg id="85"> Jullie wisten dat er een addertje zat, niet? </seg>
<seg id="86"> Wie is nu bereid om op reis te gaan? </seg>
<seg id="87"> Ik denk dat ik wat meer handen heb gehoord. </seg>
<seg id="88"> Oké. </seg>
<seg id="89"> In feite had je objectief gezien meer informatie de eerste keer dan de tweede keer, maar ik durf te gissen dat jullie het de tweede keer realistischer vonden. </seg>
<seg id="90"> De beelden maakten het reëler voor jullie. </seg>
<seg id="91"> Dat brengt me bij de tweede techniek om het probleem van overdaad aan keuze aan te pakken, namelijk concretiseren. </seg>
<seg id="92"> Om te zorgen dat mensen begrijpen wat het verschil is tussen de keuzes, moeten ze kunnen begrijpen wat de gevolgen zijn van elke keuze. Die keuzes moeten gevoeld worden op een erg levendige, concrete manier. </seg>
<seg id="93"> Waarom besteden mensen 15 tot 20% meer als ze een debet- of kredietkaart gebruiken dan als ze cash gebruiken? </seg>
<seg id="94"> Omdat het niet als echt geld aanvoelt. </seg>
<seg id="95"> Het blijkt dat iets concreter doen aanvoelen, een heel positief middel kan zijn om te gebruiken om mensen te doen sparen. </seg>
<seg id="96"> Alessandro Previtero en ik deden een studie met mensen bij ING - allemaal werknemers van ING. Ze namen deel aan een sessie van inschrijving op hun pensieonplan. </seg>
<seg id="97"> Bij die sessie hielden we alles helemaal bij het oude, maar we voegden één dingetje toe. </seg>
<seg id="98"> Het ene dingetje dat we toevoegden, was dit: we vroegen mensen om na te denken over alle goede dingen die zouden gebeuren in hun leven als ze meer spaarden. </seg>
<seg id="99"> Door dat kleine dingetje te doen, was er een stijging in de toetreding met 20%. Het aantal mensen dat wilde sparen, of het bedrag dat ze op hun spaarrekening wilden storten, steeg met 4%. </seg>
<seg id="100"> Derde techniek: categorisatie. </seg>
<seg id="101"> We kunnen meer categorieën aan dan we keuzes aankunnen. </seg>
<seg id="102"> Hier is bijvoorbeeld een studie die we deden in een tijdschriftengang. </seg>
<seg id="103"> Blijkt dat in de Wegmans-supermarkten langs de northeast-corridor-spoorlijn de tijdschriftenrekken gaan van 331 verschillende tijdschriften tot wel 664. </seg>
<seg id="104"> Maar weet je wat? </seg>
<seg id="105"> Als ik je 600 tijdschriften toon en ze in 10 categorieën verdeel, ofwel je 400 tijdschriften toon en ze in 20 categorieën verdeel, dan geloof ik dat ik je meer keuze en een beter keuze-ervaring zal bieden als ik je er 400 geef dan als ik je er 600 geef. </seg>
<seg id="106"> Want de categorieën helpen me om ze te onderscheiden. </seg>
<seg id="107"> Dit zijn twee verschillende sets met juwelen. </seg>
<seg id="108"> De ene heet 'Jazz', de andere 'Swing'. </seg>
<seg id="109"> Als je denkt dat de linkse 'Swing' is en de rechtse 'Jazz', klap dan in je handen. </seg>
<seg id="110"> Oké, enkele mensen. </seg>
<seg id="111"> Als je denkt dat de linkse 'Jazz' is en de rechtse 'Swing', klap dan in je handen. </seg>
<seg id="112"> Oké, wat meer mensen. </seg>
<seg id="113"> Blijkt dat jullie gelijk hebben. </seg>
<seg id="114"> De linkse is 'Jazz' en de rechtse 'Swing', maar weet je wat? </seg>
<seg id="115"> Dit is echt een nutteloze categorisering. </seg>
<seg id="116"> De categorieën moeten iets vertellen aan de kiezer, niet aan de keuzemaker. </seg>
<seg id="117"> Je ziet dat probleem vaak als het gaat om lange lijsten fondsen. </seg>
<seg id="118"> Wie moeten die eigenlijk informeren? </seg>
<seg id="119"> Mijn vierde techniek: bereid voor op complexiteit. </seg>
<seg id="120"> Blijkt dat we veel meer informatie aankunnen dan we denken, we moeten het gewoon zachter aanpakken. </seg>
<seg id="121"> We moeten de complexiteit geleidelijk verhogen. </seg>
<seg id="122"> Ik ga je één voorbeeld geven van wat ik bedoel. </seg>
<seg id="123"> Laten we een heel erg moeilijke beslissing nemen: een auto kopen. </seg>
<seg id="124"> Dit is een Duitse autobouwer die je de kans geeft om je auto volledig op maat te maken. </seg>
<seg id="125"> Je moet 60 verschillende beslissingen nemen, je auto helemaal aankleden. </seg>
<seg id="126"> Deze beslissingen verschillen in het aantal opties per beslissing. </seg>
<seg id="127"> Autokleuren bijvoorbeeld, buitenkleuren - ik heb 56 opties. </seg>
<seg id="128"> Motoren, versnellingsbak - vier opties. </seg>
<seg id="129"> Wat ik nu ga doen, is de volgorde waarin ze verschijnen, wijzigen. </seg>
<seg id="130"> De helft van de klanten gaan van veel keuze naar weinig keuze . </seg>
<seg id="131"> De andere helft van de klanten gaan van weinig keuze naar veel keuze . </seg>
<seg id="132"> Wat hou ik in de gaten? </seg>
<seg id="133"> Hoe betrokken je bent. </seg>
<seg id="134"> Als je bij elke beslissing voor de standaardkeuze kiest, dan betekent dat dat je overweldigd bent, dat ik je kwijtraakt. </seg>
<seg id="135"> Het resultaat is dat mensen die van veel naar weinig keuze gaan, altijd weer voor die standaardoptie kiezen. </seg>
<seg id="136"> We raken ze kwijt. </seg>
<seg id="137"> Ze gaan van weinig naar veel keuze, en ze hangen daar. </seg>
<seg id="138"> Het is dezelfde informatie, hetzelfde aantal keuzes. </seg>
<seg id="139"> Het enige dat ik heb gedaan, is dat ik de volgorde heb veranderd waarin de informatie is voorgesteld. </seg>
<seg id="140"> Als ik je een gemakkelijke start geef, leer ik kiezen. </seg>
<seg id="141"> Zelfs al zegt mijn keuze van versnellingsbak niets over mijn voorkeur qua interieur, toch bereidt het me voor op de keuze. </seg>
<seg id="142"> Het zorgt ook dat ik geboeid ben door het grote product dat ik samenstel, dus ben ik bereid tot meer motivatie, tot engagement. </seg>
<seg id="143"> Even samenvatten. </seg>
<seg id="144"> Ik had het over vier technieken om het probleem van overdaad aan keuze te verzachten - snij - weg met de buitenissige alternatieven; concretiseer - maak het realistisch; categoriseer - we kunnen meer categorieën aan, maar minder keuzes; bereid voor op complexiteit. </seg>
<seg id="145"> Al deze technieken die ik jullie vandaag beschrijf, zijn ontworpen om jullie te helpen keuzes te maken - beter voor jou, je kan ze voor jezelf gebruiken; beter voor de mensen die je bedient. </seg>
<seg id="146"> Want ik geloof dat de sleutel om het beste uit keuze te halen, is om kieskeurig te zijn bij het kiezen. </seg>
<seg id="147"> Hoe meer we in staat zijn om kieskeurig te zijn bij het kiezen, hoe beter we in staat zullen zijn om de kunst van het kiezen te beoefenen. </seg>
<seg id="148"> Zeer hartelijk dank. </seg>
</doc>
<doc docid="1371" genre="lectures">
<url>http://www.ted.com/talks/lang/nl/kevin_allocca_why_videos_go_viral.html</url>
<description>Kevin Allocca is trendsmanager bij YouTube en hij heeft diepe gedachten over melige webvideo. In dit gesprek bij TEDYouth geeft hij 3 redenen waarom een video viraal wordt. </description>
<keywords>entertainment,video</keywords>
<talkid>1371</talkid>
<title>Kevin Allocca: Waarom video's viraal worden</title>
<seg id="1"> Hoi. Ik ben Kevin Allocca, ik ben trendsmanager bij YouTube. Mijn werk bestaat uit YouTube-video's bekijken. </seg>
<seg id="2"> Echt waar. </seg>
<seg id="3"> We gaan vandaag een beetje praten over hoe video's viraal worden en waarom dat ertoe doet. </seg>
<seg id="4"> We willen allemaal sterren worden - beroemdheden, zangers, komieken - en toen ik jonger was, leek dat zeer, zeer moeilijk om te doen. </seg>
<seg id="5"> Maar nu heeft webvideo ervoor gezorgd dat iemand die creatieve dingen doet helemaal beroemd kan worden in een deel van de cultuur van onze wereld. </seg>
<seg id="6"> Ieder van jullie kan tegen aanstaande zaterdag beroemd zijn op het internet. </seg>
<seg id="7"> Elke minuut wordt er meer dan 48 uur video naar YouTube geüpload. </seg>
<seg id="8"> Daarvan wordt slechts een klein percentage ooit viraal, wordt massaal bekeken en daarmee een cultureel moment. </seg>
<seg id="9"> Hoe gaat dat? </seg>
<seg id="10"> Drie dingen: smaakmakers, gemeenschappen van deelname en het onverwachte. </seg>
<seg id="11"> Oké, daar gaan we. </seg>
<seg id="12"> Oh, mijn God. Oh, mijn God. </seg>
<seg id="13"> Oh, mijn God! </seg>
<seg id="14"> Wooo! </seg>
<seg id="15"> Ohhhhh, wowwww! </seg>
<seg id="16"> Vorig jaar, plaatste Bear Vasquez deze video die hij bij zijn huis in Yosemite National Park had opgenomen. </seg>
<seg id="17"> In 2010 werd hij 23 miljoen keer bekeken. </seg>
<seg id="18"> Dit is een grafiek van hoe het eruit zag toen hij afgelopen zomer voor het eerst populair werd. </seg>
<seg id="19"> Bear was niet van plan om een virale video te maken. </seg>
<seg id="20"> Hij wilde alleen maar een regenboog tonen. </seg>
<seg id="21"> Zo gaat dat als je Yosemite Mountain Bear heet. </seg>
<seg id="22"> In feite heeft hij veel natuurvideo's gepost. </seg>
<seg id="23"> Deze video stond er al op van in januari. </seg>
<seg id="24"> Wat gebeurde er hier? </seg>
<seg id="25"> Jimmy Kimmel in feite. </seg>
<seg id="26"> Jimmy Kimmel postte deze tweet die ervoor zorgde dat de video zo populair zou worden. </seg>
<seg id="27"> Omdat smaakmakers als Jimmy Kimmel ons nieuwe en interessante dingen leren kennen waardoor ze een groter publiek bereiken. </seg>
<seg id="28"> Het is vrijdag, vrijdag. Vrijdag ga ik uit. Iedereen kijkt uit naar het weekend, weekend. Vrijdag, vrijdag ga ik uit. Jullie dachten toch niet dat we deze video onvernoemd konden laten, hoop ik. </seg>
<seg id="29"> Rebecca Black's 'Friday' is een van de meest populaire video's van het jaar. </seg>
<seg id="30"> Hij werd dit jaar al bijna 200 miljoen keer bekeken. </seg>
<seg id="31"> Dit is een grafiek van het verloop. </seg>
<seg id="32"> Net als 'Double Rainbow' leek hij uit het niets op te duiken. </seg>
<seg id="33"> Wat gebeurde er op deze dag? </seg>
<seg id="34"> Nou, het was een vrijdag, dat is waar. </seg>
<seg id="35"> En die andere pieken vallen ook op een vrijdag. </seg>
<seg id="36"> Maar hoe zit het met deze dag, deze bepaalde vrijdag? </seg>
<seg id="37"> Tosh.0 klampte aan, een hoop blogs begonnen er over te schrijven. </seg>
<seg id="38"> Michael J. Nelson van Mystery Science Theater was een van de eersten die er een grap over maakte op Twitter. </seg>
<seg id="39"> Maar belangrijk is, dat een individu of een groep smaakmakers een standpunt innamen en het deelden met een groter publiek, waardoor het proces versnelde. </seg>
<seg id="40"> Daardoor kwam deze gemeenschap tot stand van mensen die deze privé-grap deelden en erover begonnen te praten en er dingen mee uit te halen. </seg>
<seg id="41"> Nu zijn er 10.000 parodieën van 'Friday' op YouTube. </seg>
<seg id="42"> In de eerste week was er zelfs een parodie voor elke andere dag van de week. </seg>
<seg id="43"> In tegenstelling tot het éénrichtingsverkeer van het entertainment in de 20e eeuw laat deze gemeenschapsparticipatie ons deelhebben aan het fenomeen - ofwel door het verspreiden ervan of door er iets nieuws mee te doen. </seg>
<seg id="44"> 'Nyan Kat' is een lus-animatie met lus-muziek. </seg>
<seg id="45"> Zo gaat het. </seg>
<seg id="46"> Dit jaar al bijna 50 miljoen keer bekeken. </seg>
<seg id="47"> Als je denkt dat dat raar is, dan moet je weten dat er een drie uur durende versie van bestaat die al vier miljoen keer is bekeken. </seg>
<seg id="48"> Zelfs katten bekeken deze video. </seg>
<seg id="49"> Katten keken naar andere katten die deze video bekeken. </seg>
<seg id="50"> Maar wat hier belangrijk is, is de creativiteit die het inspireerde in deze techneuterige, gekke internetcultuur. </seg>
<seg id="51"> Er kwamen remixen. </seg>
<seg id="52"> Iemand maakte een ouderwetse versie. </seg>
<seg id="53"> Toen werd het internationaal. </seg>
<seg id="54"> Een hele remixgemeenschap kwam op die van een stomme grap iets maakte waar we allemaal deel aan kunnen hebben. </seg>
<seg id="55"> We genieten nu niet alleen, we nemen er aan deel. </seg>
<seg id="56"> Wie had dat kunnen voorspellen? </seg>
<seg id="57"> Wie had 'Double Rainbow' of Rebecca Black of 'Nyan Cat' kunnen voorspellen? </seg>
<seg id="58"> Welke scripts had je kunnen schrijven waar dit in voor kwam? </seg>
<seg id="59"> In een wereld waar elke minuut meer dan twee dagen video worden geüpload, kan alleen dat wat echt uniek en onverwacht is, het maken. </seg>
<seg id="60"> Toen een vriend mij vertelde dat ik nodig deze film moest zien over een kerel die tegen fietsboetes in New York City protesteerde, was ik, eerlijk gezegd, niet erg geïnteresseerd. </seg>
<seg id="61"> ik kreeg een bekeuring omdat ik niet op het fietspad reed, maar vaak zijn er obstakels die ervoor zorgen dat je niet goed op het fietspad kan rijden. </seg>
<seg id="62"> Door heel verrassend en humoristisch te zijn, slaagde Casey Niestat er door zijn grappig idee in dat dit vijf miljoen keer werd bekeken. </seg>
<seg id="63"> En dat geldt voor elk nieuw iets dat we op creatief vlak doen. </seg>
<seg id="64"> Dat brengt ons tot de hamvraag ... </seg>
<seg id="65"> Wat betekent dit? </seg>
<seg id="66"> Ohhhh. </seg>
<seg id="67"> Wat betekent het? </seg>
<seg id="68"> Smaakmakers, creatieve deelnemende gemeenschappen, het compleet onverwachte, zijn kenmerken van een nieuw soort media en een nieuw soort cultuur waar iedereen toegang toe heeft en waar het publiek de populariteit bepaalt. </seg>
<seg id="69"> Ik bedoel maar, zoals eerder vermeld, dat een van de grootste sterren in de wereld op dit moment, Justin Bieber, begon op YouTube. </seg>
<seg id="70"> Niemand hoeft je idee groen licht te geven. </seg>
<seg id="71"> We voelen ons nu allemaal een beetje baas van onze eigen popcultuur. </seg>
<seg id="72"> Dit zijn geen kenmerken van de oude media en ze gelden nauwelijks voor de media van vandaag, maar zij zullen het entertainment van de toekomst bepalen. </seg>
<seg id="73"> Dankje. </seg>
</doc>
<doc docid="1368" genre="lectures">
<url>http://www.ted.com/talks/lang/nl/tan_le_my_immigration_story.html</url>
<description>In 2010 stond technologe Tan Le op het TEDGlobal-podium om een krachtig nieuw interface te demonstreren. Nu vertelt ze bij TEDxWomen een zeer persoonlijk verhaal: het verhaal van haar familie -- moeder, grootmoeder en zus -- met wie ze Vietnam ontvluchtte om een nieuw leven te beginnen.</description>
<keywords>storytelling</keywords>
<talkid>1368</talkid>
<title>Tan Le: Het verhaal van mijn immigratie</title>
<seg id="1"> Hoe kan ik in 10 minuten spreken over de banden tussen drie generaties vrouwen? Over de verbazingwekkende kracht van die banden, in het leven van een 4-jarig meisje, dat met haar jonge zusje, haar moeder en haar grootmoeder vijf dagen en nachten ineengedoken in een kleine boot zat op de Chinese zee, ruim dertig jaar geleden. Banden die het leven van dat kleine meisje nooit meer hebben losgelaten -- zelfs nu dat kleine meisje in San Francisco leeft en jullie vandaag toespreekt. </seg>
<seg id="2"> Dit is geen voltooid verhaal. </seg>
<seg id="3"> Een legpuzzel die nog steeds gemaakt wordt. </seg>
<seg id="4"> Laat ik enkele stukken ervan vertellen. </seg>
<seg id="5"> Stel je het eerste deel voor: een man die zijn levenswerk verbrandt. </seg>
<seg id="6"> Hij is een dichter, een toneelschrijver, een man wiens hele leven gebouwd was op die ene hoop op de eenheid en vrijheid van zijn land. </seg>
<seg id="7"> Stel je hem voor terwijl de communisten Saigon binnentrekken, en hij onder ogen zag dat zijn leven verloren was gegaan. </seg>
<seg id="8"> Woorden, die zo lang zijn vrienden waren, bespotten hem nu. </seg>
<seg id="9"> Hij trok zich terug in stilte. </seg>
<seg id="10"> Hij stierf gebroken door de geschiedenis. </seg>
<seg id="11"> Hij is mijn grootvader. </seg>
<seg id="12"> Ik heb hem niet gekend. </seg>
<seg id="13"> Maar onze levens zijn veel meer dan onze herinneringen. </seg>
<seg id="14"> Mijn grootmoeder liet me zijn leven nooit vergeten. </seg>
<seg id="15"> Mijn plicht was: niet toe te laten dat het voor niets was en mijn les hieruit was dat, ja, de geschiedenis probeerde ons te vermorzelen, maar we doorstonden het. </seg>
<seg id="16"> Het volgende stuk van de legpuzzel is van een boot die in alle vroegte, stilletjes de open zee opvoer. </seg>
<seg id="17"> Mijn moeder, Mai, was 18 toen haar vader stierf. Ze was reeds uitgehuwelijkt, en met twee kleine meisjes. </seg>
<seg id="18"> Haar leven had zich gedistilleerd tot één taak: de ontsnapping van haar familie en een nieuw leven in Australië. </seg>
<seg id="19"> Het was ondenkbaar voor haar dat ze niet zou slagen. </seg>
<seg id="20"> Dus na een onbeschrijflijke vierjarige episode, glipte een als vissersvaartuig vermomde boot de open zee op. </seg>
<seg id="21"> Alle volwassenen kenden de risico's. </seg>
<seg id="22"> De grootste angst waren de piraten, verkrachting en de dood. </seg>
<seg id="23"> Net als de meeste volwassenen aan boord droeg mijn moeder een klein flesje vergif bij zich. </seg>
<seg id="24"> Als we gevangengenomen werden, zouden eerst ik en mijn zus, dan zij en mijn oma het drinken. </seg>
<seg id="25"> Mijn eerste herinneringen zijn aan de boot -- het staccato van de motor, de boeg die elke golf induikt, de weidse en lege horizon. </seg>
<seg id="26"> Ik herinner me niet de piraten die vaak kwamen, maar overbluft werden door de mannen op onze boot, of de motor die het begaf en zes uur lang niet wilde starten. </seg>
<seg id="27"> Maar ik herinner me wel de lichten op het olieplatform bij de Maleise kust en de jonge man die bezweek en stierf, het einde van de reis buiten bereik voor hem. De eerste appel die ik proefde, gekregen van de mannen op het platform. </seg>
<seg id="28"> Geen appel heeft ooit hetzelfde gesmaakt. </seg>
<seg id="29"> Na drie maanden in een vluchtelingenkamp landden we in Melbourne. </seg>
<seg id="30"> Het volgende deel van de legpuzzel gaat over vier vrouwen van drie generaties die samen een nieuw leven beginnen. </seg>
<seg id="31"> We vestigden ons in Footscray, een arbeiders-buitenwijk die demografisch bestaat uit lagen van immigranten. </seg>
<seg id="32"> Anders dan in de middenklasse-wijken wier bestaan buiten mijn blikveld lag, bestond het idee van rechten niet in Footscray. </seg>
<seg id="33"> De geuren van de winkeldeuren waren uit de rest van de wereld. </seg>
<seg id="34"> De flarden gebroken Engels werden uitgewisseld tussen mensen met één ding gemeenschappelijk: ze begonnen opnieuw. </seg>
<seg id="35"> Mijn moeder werkte op boerderijen, toen in een autofabriek, zes dagen lang, dubbele diensten. </seg>
<seg id="36"> Ze vond zelfs tijd om Engels te studeren en IT-kwalificaties te verdienen. </seg>
<seg id="37"> We waren arm. </seg>
<seg id="38"> Alle dollars werden uitgegeven, en extra Engels en wiskundeonderwijs werden ingecalculeerd, om het even wat erbij inschoot, hetgeen meestal nieuwe kleren waren; ze waren meestal tweedehands. </seg>
<seg id="39"> Twee paar panty's voor school, eentje verhult de gaten van de andere. </seg>
<seg id="40"> Een schooluniform tot op de enkels, want het moest zes jaar lang meegaan. </seg>
<seg id="41"> Er waren sporadische maar vlammende "spleetoog"-concerten en zo nu en dan graffiti: "Aziaat, rot op naar huis" </seg>
<seg id="42"> Naar huis waar? </seg>
<seg id="43"> Iets binnenin me ging steigeren. </seg>
<seg id="44"> Mijn vastbeslotenheid nam toe en een stille stem zei: "Ik zal je achter me laten." </seg>
<seg id="45"> Mijn moeder, zuster en ik sliepen in hetzelfde bed. </seg>
<seg id="46"> Mijn moeder was elke avond uitgeput maar we vertelden elkaar over onze dag en luisterden naar de geluiden van mijn grootmoeder in huis. </seg>
<seg id="47"> Mijn moeder leed aan nachtmerries over de boot. </seg>
<seg id="48"> Het was mijn taak om wakker te blijven tot haar nachtmerries kwamen zodat ik haar kon wekken. </seg>
<seg id="49"> Ze opende een computerzaak en leerde toen voor schoonheidsspecialiste en startte nog een bedrijf. </seg>
<seg id="50"> De vrouwen kwamen met hun verhalen over de mannen die de overgang niet konden maken, boos en inflexibel, en gekwelde kinderen, gevangen tussen twee werelden. </seg>
<seg id="51"> Toelages en sponsors werden gezocht. </seg>
<seg id="52"> Centers werden opgericht. </seg>
<seg id="53"> Ik leefde in parallelle werelden. </seg>
<seg id="54"> In een daarvan was ik de klassieke Aziatische student, onaflatend in de eisen die ik aan mezelf stelde. </seg>
<seg id="55"> In de andere zat ik verstrikt tussen levens die precair waren, en tragisch getekend door geweld, drugsgebruik en isolatie. </seg>
<seg id="56"> Maar zovelen werden door de jaren geholpen. </seg>
<seg id="57"> En voor dat werk, als laatstejaars rechtenstudent, werd ik gekozen als "Jonge Australiër van het jaar". </seg>
<seg id="58"> Ik werd van het ene in het andere puzzelstukje gekatapulteerd, en de stukjes pasten niet. </seg>
<seg id="59"> Tan Le, anonieme Footscray-resident, was nu Tan Le, vluchteling en sociaal activist. Ik werd uitgenodigd te spreken op bijeenkomsten en in huizen waarvan ik me het bestaan nooit had kunnen voorstellen. </seg>
<seg id="60"> Ik kende de protocollen niet. </seg>
<seg id="61"> Ik wist niet welk bestek je moest gebruiken. </seg>
<seg id="62"> Ik wist niet hoe je over wijn sprak. </seg>
<seg id="63"> Ik wist niet hoe je over alles sprak. </seg>
<seg id="64"> Ik wilde terug naar de routines en het comfort van een onopvallend leven in de voorstad -- een grootmoeder, moeder en twee dochters die al bijna 20 jaar elke dag afsloten door elkaar hun dag te vertellen en in slaap te vallen; nog steeds gedrieën in hetzelfde bed. </seg>
<seg id="65"> Ik vertelde mijn moeder dat ik het niet kon. </seg>
<seg id="66"> Ze herinnerde me eraan dat ik nu even oud was als zij toen we aan boord gingen van de boot. </seg>
<seg id="67"> Nee was nooit een optie geweest. </seg>
<seg id="68"> "Doe het gewoon", zei ze, "en wees niet wie je niet bent." </seg>
<seg id="69"> Dus ik sprak me uit over jeugdwerkloosheid en onderwijs en de verwaarlozing van de gemarginaliseerden en rechtelozen. </seg>
<seg id="70"> Hoe openhartiger ik sprak, des te meer ik gevraagd werd. </seg>
<seg id="71"> Ik ontmoette mensen uit alle sociale hoeken, waarvan er zovelen hun hart volgden, en leefden op de grenzen van het mogelijke. </seg>
<seg id="72"> Ondanks het behalen van mijn graad, realiseerde ik me dat een juridische carrière niet voor mij was. </seg>
<seg id="73"> Er moest nog een ander puzzelstukje zijn. </seg>
<seg id="74"> Tegelijkertijd realiseerde ik me dat het oké is om buitenstaander te zijn, een vreemde eend in de bijt -- ...en niet slechts oké, maar iets om dankbaar voor te zijn. Misschien een geschenk van de boot. </seg>
<seg id="75"> Want 'insider' zijn, kan zo gemakkelijk betekenen dat je horizon versmalt, of dat je de vooroordelen van jouw provincie aanvaardt. </seg>
<seg id="76"> Ik ben vaak genoeg uit mijn comfortzone gestapt om te weten dat de wereld inderdaad uiteenvalt, maar niet zoals jij dat vreest. </seg>
<seg id="77"> Mogelijkheden die niet toegestaan waren, werden buitengewoon aangemoedigd. </seg>
<seg id="78"> Er was daar een energie, een onverzettelijk optimisme, een vreemde mix van bescheidenheid en durf. </seg>
<seg id="79"> Dus ik volgde mijn ingevingen. </seg>
<seg id="80"> Ik verzamelde een klein team om me heen voor wie het label 'Dat is onmogelijk' een onweerstaanbare uitdaging vormde. </seg>
<seg id="81"> Een jaar lang waren we platzak. </seg>
<seg id="82"> Aan het eind van elke dag maakte ik een enorme pot soep die we met elkaar deelden. </seg>
<seg id="83"> We werkten door tot 's nachts. </seg>
<seg id="84"> De meeste van onze ideeën waren gestoord, maar enkele waren er briljant, en we braken door. </seg>
<seg id="85"> Ik nam de beslissing om naar de V.S. </seg>
<seg id="86"> te verhuizen na één enkele reis. </seg>
<seg id="87"> Mijn ingevingen weer. </seg>
<seg id="88"> Drie maanden later was ik verhuisd, en het avontuur ging door. </seg>
<seg id="89"> Voordat ik besluit, wil ik je nog vertellen over mijn grootmoeder. </seg>
<seg id="90"> Ze groeide op in een tijd dat Confucianisme de sociale norm was en de lokale Mandarijn de persoon van belang. </seg>
<seg id="91"> Het leven was al eeuwenlang hetzelfde. </seg>
<seg id="92"> Haar vader stierf vlak na haar geboorte. </seg>
<seg id="93"> Haar moeder voedde haar alleen op. </seg>
<seg id="94"> Op haar 17e werd ze de tweede vrouw van een Mandarijn wiens moeder haar sloeg. </seg>
<seg id="95"> Steun van haar man kreeg ze niet, en ze baarde opzien door hem aan te klagen en haar eigen betogen te voeren. Nog groter was de sensatie toen ze won. </seg>
<seg id="96"> "Het is onmogelijk" werd ongeldig verklaard. </seg>
<seg id="97"> Ik nam een douche in een hotelkamer in Sydney toen ze stierf in Melbourne, bijna 1000 km verderop. </seg>
<seg id="98"> Ik keek door de douchecabine en zag haar aan de ander kant staan. </seg>
<seg id="99"> Ik wist dat ze afscheid was komen nemen. </seg>
<seg id="100"> Mijn moeder belde minuten later. </seg>
<seg id="101"> Enkele dagen later gingen we naar een Boeddhistische tempel in Footscray en zaten bij haar kist. </seg>
<seg id="102"> We vertelden haar verhalen en verzekerden haar dat we nog steeds bij haar waren. </seg>
<seg id="103"> Om middernacht kwam de monnik ons vertellen dat hij de kist moest sluiten. </seg>
<seg id="104"> Mijn moeder vroeg ons haar hand te voelen. </seg>
<seg id="105"> Ze vroeg de monnik, "Waarom is haar hand zo warm en de rest van haar zo koud?" </seg>
<seg id="106"> "Omdat u die vastgehouden heeft sinds vanmorgen", zei hij. </seg>
<seg id="107"> "U hebt niet losgelaten". </seg>
<seg id="108"> Als er een vezel door onze familie loopt, loopt die door de vrouwen. </seg>
<seg id="109"> Door wie we waren en hoe het leven ons gevormd had, kunnen we nu zien dat de mannen die in onze levens konden zijn gekomen ons gedwarsboomd zouden hebben. </seg>
<seg id="110"> Nederlaag zou te dichtbij zijn geweest. </seg>
<seg id="111"> Nu zou ik mijn eigen kinderen willen hebben, en ik mijmer over de boot. </seg>
<seg id="112"> Wie zou het ze ooit toewensen? </seg>
<seg id="113"> Toch ben ik bang voor privilege, gemak, en verworven rechten. </seg>
<seg id="114"> Kan ik hen een boeg geven, die dapper iedere golf induikt, de onverstoorbare slag van de motor, de weidse horizon die niets garandeert? </seg>
<seg id="115"> Ik weet het niet. </seg>
<seg id="116"> Maar als ik het ze kon geven en een behouden vaart bovendien, zou ik dat doen. </seg>
<seg id="117"> Tans moeder is hier vandaag in de vierde of vijfde rij. </seg>
</doc>
<doc docid="1353" genre="lectures">
<url>http://www.ted.com/talks/lang/nl/erik_johansson_impossible_photography.html</url>
<description>Erik Johansson creëert realistische foto's van onmogelijke scènes - hij legt ideeën vast, geen momenten. In deze geestige handleiding beschrijft de Photoshopkunstenaar de principes die hij hanteert om deze fantasy-scenario's tot leven te brengen en ze tegelijk visueel plausibel te houden.</description>
<keywords>creativity,culture,photography,technology</keywords>
<talkid>1353</talkid>
<title>Erik Johansson: Onmogelijke fotografie</title>
<seg id="1"> Ik ben hier om mijn foto's te delen. </seg>
<seg id="2"> Zijn het foto's? </seg>
<seg id="3"> Want dit is een foto die je met je camera niet kan maken. </seg>
<seg id="4"> Toch startte mijn interesse voor fotografie toen ik mijn eerste digitale camera kreeg. Ik was 15. </seg>
<seg id="5"> Ze voegde zich bij mijn eerdere passie voor tekenen, maar het was een beetje anders. Met de camera kwam het op plannen aan. </seg>
<seg id="6"> Als je foto's neemt met een camera eindigt het proces als je de knop indrukt. </seg>
<seg id="7"> Voor mij was het alsof fotografie meer gaat over op de juiste plaats zijn op het juiste moment. </seg>
<seg id="8"> Ik vond dat iedereen dat kon. </seg>
<seg id="9"> Dus wilde ik iets anders maken, iets waarbij het proces begint met het indrukken van de knop. </seg>
<seg id="10"> Foto's zoals deze: werken op een drukke weg. </seg>
<seg id="11"> Maar er zit een verrassing in. </seg>
<seg id="12"> Desondanks blijft er een bepaald niveau van realisme behouden. </seg>
<seg id="13"> Of foto's zoals deze -- donker en kleurrijk tegelijk, maar allemaal met het doel om dat niveau van realisme te behouden. </seg>
<seg id="14"> Als ik realisme zeg, bedoel ik fotorealisme. </seg>
<seg id="15"> Het is natuurlijk niet iets dat je gemakkelijk kan vastleggen, maar ik wil altijd dat het eruit ziet alsof het had kunnen vastgelegd zijn als foto. </seg>
<seg id="16"> Foto's waarbij je een moment nodig hebt om na te denken om de truc te snappen. </seg>
<seg id="17"> Het gaat meer over het vastleggen van een idee dan het vastleggen van een moment. </seg>
<seg id="18"> Maar wat is de truc die het realistisch maakt? </seg>
<seg id="19"> Gaat het om de details of de kleuren? </seg>
<seg id="20"> Gaat het om het licht? </seg>
<seg id="21"> Wat creëert de illusie? </seg>
<seg id="22"> Soms is het perspectief de illusie. </seg>
<seg id="23"> Maar uiteindelijk komt het erop aan hoe we de wereld interpreteren en hoe die op een tweedimensionaal oppervlak kan worden gerealiseerd. </seg>
<seg id="24"> Het gaat niet om wat realistisch is maar om wat er volgens ons realistisch uitziet. </seg>
<seg id="25"> Volgens mij is de basis heel eenvoudig. </seg>
<seg id="26"> Ik zie het als een puzzel van de realiteit waarbij je verschillende stukjes realiteit kan samenvoegen om een alternatieve realiteit te vormen. </seg>
<seg id="27"> Laat me jullie een simpel voorbeeld tonen. </seg>
<seg id="28"> Hier zijn drie perfect voorstelbare fysieke objecten, dingen die we ons allemaal in een driedimensionale wereld kunnen voorstellen. </seg>
<seg id="29"> Maar als je ze op een bepaalde manier combineert, creëren ze iets dat er nog steeds driedimensionaal uitziet, alsof het zou kunnen bestaan. </seg>
<seg id="30"> Maar tegelijk weten we dat het niet kan. </seg>
<seg id="31"> Dus houden we ons brein voor de gek, want ons brein aanvaardt niet dat het onzinnig is. </seg>
<seg id="32"> Ik zie hetzelfde proces bij het combineren van foto's. </seg>
<seg id="33"> Het gaat om het combineren van verschillende realiteiten. </seg>
<seg id="34"> Wat een foto realistisch maakt, zijn volgens mij dingen waar we niet bij stilstaan, dingen rondom ons in ons dagelijks leven. </seg>
<seg id="35"> Maar bij het combineren van foto's moet je daar echt op letten, want anders ziet het er gewoon fout uit. </seg>
<seg id="36"> Volgens mij moet je drie simpele regels volgen om een realistisch resultaat te verkrijgen. </seg>
<seg id="37"> Zoals je ziet, zijn deze beelden niet echt bijzonder. </seg>
<seg id="38"> Maar samen creëren ze iets als dit. </seg>
<seg id="39"> De eerste regel is dat foto's die je combineert, hetzelfde perspectief moeten hebben. </seg>
<seg id="40"> Ten tweede moeten foto's die je combineert, hetzelfde soort licht hebben. </seg>
<seg id="41"> Deze twee beelden vervullen beide voorwaarden -- genomen op dezelfde hoogte en bij hetzelfde licht. </seg>
<seg id="42"> Het derde is dat je het onmogelijk maakt om te onderscheiden waar beide beelden beginnen en eindigen door het naadloos te maken. </seg>
<seg id="43"> Maak het onmogelijk om te zeggen hoe het beeld eigenlijk is samengesteld. </seg>
<seg id="44"> Door kleur, contrast en helderheid gelijk te schakelen op de grens tussen beide beelden, en fotografische fouten in te lassen, zoals scherptediepte, minder verzadigde kleuren en ruis, wissen we de grenzen tussen de beelden uit en gaat het er als één beeld uitzien, hoewel één beeld uit honderden lagen kan bestaan. </seg>
<seg id="45"> Hier is nog een voorbeeld. </seg>
<seg id="46"> Je zou kunnen denken dat dit gewoon een beeld is van een landschap en dat het onderste deel gemanipuleerd is. </seg>
<seg id="47"> Maar dit beeld bestaat eigenlijk uit foto's van verschillende plaatsen. </seg>
<seg id="48"> Volgens mij is het gemakkelijker om een plaats te creëren dan om er een te vinden. Je hoeft geen compromis te sluiten met de ideeën in je hoofd. </seg>
<seg id="49"> Maar je hebt wel een hoop planning nodig. </seg>
<seg id="50"> Ik kreeg dit idee tijdens de winter. Ik wist dat ik verschillende maanden had om het te plannen, verschillende locaties te vinden voor de stukken van de puzzel. </seg>
<seg id="51"> Hier bijvoorbeeld werd de vis gevangen tijdens een expeditie. </seg>
<seg id="52"> De kusten zijn van elders. </seg>
<seg id="53"> Het onderwaterdeel werd in een steengroeve gemaakt. </seg>
<seg id="54"> Ik verfde het huis bovenop het eiland zelfs rood om het Zweedser te doen lijken. </seg>
<seg id="55"> Om een realistisch resultaat te krijgen, denk ik dat je moet plannen. </seg>
<seg id="56"> Het begint altijd met een schets, een idee. </seg>
<seg id="57"> Dan gaat het om het combineren van verschillende foto's. </seg>
<seg id="58"> Hier was elke idee goed gepland. </seg>
<seg id="59"> Als je je foto's zorgvuldig maakt, kan het resultaat echt mooi zijn en ook echt realistisch. </seg>
<seg id="60"> De middelen zijn er. Het enige dat ons beperkt, is onze verbeelding. </seg>
<seg id="61"> Hartelijk dank. </seg>
</doc>
<doc docid="1359" genre="lectures">
<url>http://www.ted.com/talks/lang/nl/lucien_engelen_crowdsource_your_health.html</url>
<description>Je kan via je smartphone eenvoudig een geldautomaat in de buurt vinden, maar wat als je een defibrillator zoekt? Tijdens TEDxMaastricht, toont Lucien Engelen ons online vernieuwingen die de manier waarop we levens redden, veranderen, waaronder een crowdsourced kaart van bereikbare defibrillatoren.</description>
<keywords>health,health care,medicine,technology</keywords>
<talkid>1359</talkid>
<title>Lucien Engelen: Gezondheid delen met elkaar</title>
<seg id="1"> Ik wil graag even met jullie de reden bespreken waarom veel e-health-projecten mislukken. </seg>
<seg id="2"> Ik denk echt dat de belangrijkste reden is dat wij gestopt zijn met luisteren naar patiënten. </seg>
<seg id="3"> Bij de Radboud Universiteit stelden we onder andere een hoofdverantwoordelijke luisteren aan. </seg>
<seg id="4"> Op een heel ongedwongen manier: ze zet een kopje koffie of thee en vraagt patiënten, familie, familieleden: "Wat scheelt er aan? </seg>
<seg id="5"> Hoe kunnen wij u helpen?" </seg>
<seg id="6"> We denken, of we denken graag dat dit een van de grootste problemen is waarom alle - misschien niet alle - maar toch de meeste e-health-projecten falen: omdat we gestopt zijn met luisteren. </seg>
<seg id="7"> Dit is mijn WiFi-weegschaal. Het is een erg eenvoudig ding. </seg>
<seg id="8"> Er is slechts één knop, aan/uit. </seg>
<seg id="9"> Elke morgen spring ik erop. </seg>
<seg id="10"> Ja, ik heb een uitdaging ingesteld, zoals je kan zien. </seg>
<seg id="11"> Ik heb mijn uitdaging ingesteld op 95 kg. </seg>
<seg id="12"> Het ding is zo eenvoudig gemaakt dat wanneer ik er opspring, de data ook worden doorgestuurd naar Google Health. </seg>
<seg id="13"> Ze worden ook bewaard door mijn huisarts, zodat hij mijn gewichtsprobleem kan volgen, niet op het moment dat ik ondersteuning voor mijn hart of zoiets nodig heb, maar ook kan terugkijken naar het verleden. </seg>
<seg id="14"> Maar er is nog iets. </seg>
<seg id="15"> Sommigen weten al dat ik meer dan 4000 volgers op Twitter heb. </seg>
<seg id="16"> Elke ochtend spring ik op mijn WiFi-weegschaal en voor ik mijn wagen zit, beginnen mensen tegen mij te praten: "Vandaag is een lichte lunch genoeg, Lucien." </seg>
<seg id="17"> Dat is het mooiste wat kan gebeuren, want het gaat hier om groepsdruk, groepsdruk gebruikt om patiënten te helpen - want dit kan gebruikt worden voor obesitas. Het kan gebruikt worden om patiënten te laten stoppen met roken. </seg>
<seg id="18"> Maar, het kan ook worden gebruikt om mensen uit hun stoel te krijgen en samen te laten werken in een soort van 'spel' om meer controle te krijgen over hun gezondheid. </seg>
<seg id="19"> Vanaf volgende week, het zal snel verkrijgbaar zijn: </seg>
<seg id="20"> een kleine bloeddrukmeter verbonden aan een iPhone of iets anders. </seg>
<seg id="21"> Mensen zullen de mogelijkheid hebben om thuis hun bloeddruk te nemen, die naar hun dokter door te sturen en eventueel te delen met anderen, bijvoorbeeld, en dit voor iets meer dan honderd dollar. </seg>
<seg id="22"> Dit is het punt waarop patiënten de mogelijkheid krijgen om opnieuw, niet alleen zelf controle te krijgen, opnieuw kapitein te worden van hun eigen schip, maar ook kunnen helpen in het gezondheidssysteem omwille van de uitdagingen waar we voor staan, zoals de explosie van gezondheidskosten, de verdubbelde vraag naar zorg enzoverder. </seg>
<seg id="23"> Maak dingen die gemakkelijk te gebruiken zijn en begin zo patiënten op te nemen in het team. </seg>
<seg id="24"> Je kan dit doen met dit soort technieken, maar ook door te gaan crowdsourcen. </seg>
<seg id="25"> Een van dingen die wij deden, zou ik graag met jullie delen, ingeleid door een stukje video. </seg>
<seg id="26"> We hebben allemaal een navigatiesysteem in onze wagen. </seg>
<seg id="27"> We hebben het misschien zelfs in onze mobiele telefoon. </seg>
<seg id="28"> We weten perfect waar alle geldautomaten staan in het centrum van Maastricht. </seg>
<seg id="29"> We weten ook waar alle tankstations zijn. </seg>
<seg id="30"> En natuurlijk kunnen we ook de fastfoodketens vinden. </seg>
<seg id="31"> Maar waar zou het meest nabije AED-toestel zijn om deze patiënt te helpen? </seg>
<seg id="32"> We stelden de vraag en niemand wist het. </seg>
<seg id="33"> Niemand wist waar de dichtstbijzijnde, levensreddende AED gevonden kon worden. </seg>
<seg id="34"> Dus vroegen we het aan de Nederlanders. </seg>
<seg id="35"> We maakten een website en we vroegen iedereen: "Als je een AED-toestel ziet, stuur het alstublieft in, vertel ons waar, zeg ons wanneer het beschikbaar is." Want soms zijn gebouwen buiten de diensturen gesloten. </seg>
<seg id="36"> Zo zijn in Nederland al meer dan 10000 AEDs ingestuurd. </seg>
<seg id="37"> De volgende stap was applicaties zoeken voor deze data. </seg>
<seg id="38"> We maakten een iPad-applicatie. </seg>
<seg id="39"> We maakten een applicatie voor Layar, augmented reality, om deze AEDs te vinden. </seg>
<seg id="40"> Als je in een stad als Maastricht bent en iemand valt neer, dan kan je je iPhone gebruiken en binnen enkele weken ook je Microsoft-smartphone, om de dichtstbijzijnde AED te vinden. Dit kan levens redden. </seg>
<seg id="41"> Vandaag willen we dit graag voorstellen, niet alleen als AED4U, zo is het product genoemd, maar ook AED4US. </seg>
<seg id="42"> We zouden dit wereldwijd willen starten. </seg>
<seg id="43"> We vragen onze collega's in de rest van de wereld, collega-universiteiten, om met ons samen te werken en als platform te dienen om alle AEDs wereldwijd in kaart te brengen. </seg>
<seg id="44"> Zodat, waar je ook op vakantie bent, wanneer iemand neervalt, het kan je eigen familielid zijn of eender wie voor je neus, je deze kan vinden. </seg>
<seg id="45"> Het andere wat we willen vragen, is dat bedrijven over heel de wereld ons helpen om deze AEDs te valideren. </seg>
<seg id="46"> Dat kunnen koerierdiensten zijn of techniekers, bijvoorbeeld, gewoon om te kijken of de AED die is ingestuurd nog steeds beschikbaar is. </seg>
<seg id="47"> Help ons alstublieft en probeer niet alleen de gezondheidszorg beter te maken, maar neem de controle in eigen handen </seg>
<seg id="48"> Bedankt. </seg>
</doc>
<doc docid="1382" genre="lectures">
<url>http://www.ted.com/talks/lang/nl/a_ted_speaker_s_worst_nightmare.html</url>
<description>Colin Robertson had 3 minuten op het TED-podium om de wereld te vertellen over zijn crowdsourced zorgoplossing op zonne-energie. En toen ...</description>
<keywords>entertainment,performance,performance art</keywords>
<talkid>1382</talkid>
<title>De ergste nachtmerrie voor een TED-spreker</title>
<seg id="1"> Vandaag ga ik praten over onverwachte ontdekkingen. </seg>
<seg id="2"> Ik werk in de sector van de zonnetechnologie. </seg>
<seg id="3"> Mijn kleine startup wil zich een weg banen in het milieu door aandacht te besteden aan ... </seg>
<seg id="4"> ... aandacht te besteden aan crowdsourcing. </seg>
<seg id="5"> Dit is een klein filmpje over wat we doen. </seg>
<seg id="6"> Hm. Even geduld. </seg>
<seg id="7"> Misschien duurt het even voor het opgeladen is. </seg>
<seg id="8"> We zullen -- we kunnen dit overslaan -- Ik zal de video gewoon overslaan ... </seg>
<seg id="9"> Nee. </seg>
<seg id="10"> Dat is niet ... </seg>
<seg id="11"> Oké. </seg>
<seg id="12"> Zonnetechnologie is ... </seg>
<seg id="13"> Oh, mijn tijd is om? </seg>
<seg id="14"> Oké. Hartelijk dank. </seg>
</doc>
<doc docid="1381" genre="lectures">
<url>http://www.ted.com/talks/lang/nl/jennifer_pahlka_coding_a_better_government.html</url>
<description>Kan de overheid gerund worden zoals het internet, permissieloos en open? Programmeur en activiste Jennifer Pahlka gelooft dat dit kan -- en dat snel en goedkoop gebouwde apps een krachtige nieuwe manier zijn om burgers met hun overheid te verbinden -- en met hun buren.</description>
<keywords>activism,cities,government,technology</keywords>
<talkid>1381</talkid>
<title>Jennifer Pahlka: Een betere overheid programmeren</title>
<seg id="1"> Enkele jaren geleden startte ik een programma om de hippe techneuten en ontwerpers een jaar lang in de omgeving bij uitstek te laten werken die alles vertegenwoordigt wat ze geacht worden te haten; namelijk de overheid. </seg>
<seg id="2"> Het programma heet 'Programmeer voor Amerika', en het is als een Peace Corps voor 'geeks'. </seg>
<seg id="3"> We selecteren elk jaar een paar fellows en laten ze werken binnen stedelijke overheden. </seg>
<seg id="4"> In plaats van naar de Derde Wereld, sturen we ze naar de wildernis van het gemeentehuis. </seg>
<seg id="5"> Daar maken ze geweldige apps, werken met gemeenteambtenaren, </seg>
<seg id="6"> en laten ons bovenal zien wat er mogelijk is met de huidige technologie. </seg>
<seg id="7"> Dit is Al. </seg>
<seg id="8"> Al is een brandkraan in het centrum van Boston. </seg>
<seg id="9"> Hier lijkt hij op zoek naar een partner, maar eigenlijk zoekt hij iemand die hem uitgraaft als hij ingesneeuwd is, want branden blussen van onder een meter sneeuw gaat hem niet zo goed af. </seg>
<seg id="10"> Hoe vond hij deze unieke manier van vragen om hulp? </seg>
<seg id="11"> We hadden verleden jaar een team van Fellows in Boston via het 'Code for America'-programma. </seg>
<seg id="12"> Ze waren er in februari, en het sneeuwde enorm verleden jaar. </seg>
<seg id="13"> Ze bemerkten dat de stad niet toekomt aan het uitgraven van deze brandkranen. </seg>
<seg id="14"> Maar één fellow in het bijzonder, een jongen genaamd Erik Michaels-Ober, merkte iets anders op, namelijk dat bewoners hun stoepen sneeuwvrij maken vlak naast deze kranen. </seg>
<seg id="15"> Dus, als rechtgeaarde software-ontwikkelaar schreef hij een app. </seg>
<seg id="16"> Een schattige kleine app. waarmee je een brandkraan adopteert. </seg>
<seg id="17"> Je belooft hem uit te graven als het sneeuwt. </seg>
<seg id="18"> Als je dat doet, mag je hem een naam geven. Hij noemde de eerste Al. </seg>
<seg id="19"> Als je het niet doet, kan iemand hem van je wegkapen. </seg>
<seg id="20"> Dus compleet met een schattig game-scenario. </seg>
<seg id="21"> Dit is een zeer bescheiden app. </seg>
<seg id="22"> Het is waarschijnlijk de kleinste van de 21 apps die de fellows verleden jar schreven. </seg>
<seg id="23"> Maar hij doet iets dat geen enkele overheidstechnologie doet. </seg>
<seg id="24"> Hij verspreidt zich viraal. </seg>
<seg id="25"> Er is een kerel in het IT-departement van de stad Honolulu, die deze app zag en zich realiseerde dat híj die kon gebruiken om burgers tsunami-sirenes te laten adopteren. </seg>
<seg id="26"> Het is erg belangrijk dat ze werken, maar mensen stelen de batterijen. </seg>
<seg id="27"> Dus laat hij mensen op ze letten. </seg>
<seg id="28"> Toen besloot Seattle om ze te gebruiken om inwoners hun hemelwaterafvoer te ontstoppen. </seg>
<seg id="29"> En Chicago heeft het net ingezet om mensen stoepen te laten schoonmaken wanneer het sneeuwt. </seg>
<seg id="30"> We weten nu van 9 steden die van plan zijn om dit te gebruiken. </seg>
<seg id="31"> En het heeft zich frictieloos verspreid, op organische, natuurlijke wijze. </seg>
<seg id="32"> Als je iets afweet van overheidstechnologie, dan weet je dat dit normaliter niet zo gaat. </seg>
<seg id="33"> Aanschaf van software duurt doorgaans jaren. </seg>
<seg id="34"> Een project in Boston verleden jaar, kostte drie van onze mensen zo'n 2½ maand. </seg>
<seg id="35"> Het ging om een manier om ouders te helpen de juiste school te kiezen voor hun kinderen. </seg>
<seg id="36"> Achteraf werd ons verteld dat dit normaal gesproken minstens 2 jaar had geduurd, en ongeveer 2 miljoen dollar had gekost. </seg>
<seg id="37"> En dat is niets. </seg>
<seg id="38"> Er is momenteel een project in het Californische rechtssysteem dat de belastingbetaler tot dusver 2 miljard dollar heeft gekost ...en het werkt niet. </seg>
<seg id="39"> Dergelijke projecten zijn er op elk niveau van de overheid. </seg>
<seg id="40"> Dus een app die in enkele dagen geschreven wordt en zich dan viraal verspreidt, is een schot voor de boeg van de overheidsinstitutie. </seg>
<seg id="41"> Het suggereert hoe de overheid beter kan werken -- niet zoals een privé-bedrijf, zoals veel mensen denken. </seg>
<seg id="42"> Zelfs niet zoals een technologiebedrijf, maar meer zoals het internet zelf. </seg>
<seg id="43"> Dat betekent permissieloos, open en generatief. </seg>
<seg id="44"> Dat is belangrijk. </seg>
<seg id="45"> Maar nog belangrijker: deze app geeft weer hoe een nieuwe generatie het probleem van de overheid aanpakt -- niet als het probleem van een verstarde institutie, maar als het probleem van collectieve actie. </seg>
<seg id="46"> En dat is geweldig nieuws, want we blijken erg goed te zijn in collectieve actie met digitale technologie. </seg>
<seg id="47"> Er is een zeer grote groep mensen die de benodigde gereedschappen bouwt voor effectieve samenwerking. </seg>
<seg id="48"> Niet alleen 'Code for America'-fellows, maar honderden mensen door het hele land die actief burger-apps creëren, dagelijks in hun eigen gemeenschappen. </seg>
<seg id="49"> Ze hebben de overheid niet opgegeven. </seg>
<seg id="50"> Ze zijn er uitermate gefrustreerd over, maar klagen er niet over. Ze repareren het. </seg>
<seg id="51"> Deze mensen weten iets dat we uit het oog verloren. </seg>
<seg id="52"> Namelijk dat achter alle gevoelens over politiek, de wachttijden op het gemeentehuis, en al die zaken waar we kwaad over zijn, de overheid in essentie is, in de woorden van Tim O'Reilly, "Wat we samen aanpakken, omdat we het alleen niet kunnen." </seg>
<seg id="53"> Nu hebben veel mensen de overheid afgeschreven. </seg>
<seg id="54"> Als jij ook zo iemand bent, wil ik je vragen dit te heroverwegen, want de dingen veranderen. </seg>
<seg id="55"> De politiek verandert niet; de overheid verandert. </seg>
<seg id="56"> En omdat de overheid uiteindelijk haar macht van ons krijgt -- "Wij het volk", weet je nog? -- heeft onze denkwijze invloed op hoe die verandering gebeurt. </seg>
<seg id="57"> Ik wist niet erg veel over de overheid toen ik dit programma startte. </seg>
<seg id="58"> Zoals zoveel mensen dacht ik dat de overheid betekende: mensen kiezen voor een ambt. </seg>
<seg id="59"> Maar na twee jaar kom ik tot de conclusie dat met name lokaal bestuur gaat over buidelratten. </seg>
<seg id="60"> Dit is het call-center voor de service- en informatielijn. </seg>
<seg id="61"> Het is waar je terecht komt als je 311 belt in je stad. </seg>
<seg id="62"> Mocht je ooit de kans krijgen het call-center te bemannen, zoals onze fellow Scott Silverman deed -- dat doen ze allemaal trouwens -- zie je dat mensen de overheid bellen met zeer uiteenlopende problemen, inclusief buidelratten in je huis. </seg>
<seg id="63"> Dus Scott krijgt dit telefoontje. </seg>
<seg id="64"> Hij typt 'buidelrat' in zijn officiële kennisdatabank. </seg>
<seg id="65"> Hij vindt niet echt iets. Hij begint met 'ongediertebestrijding'. </seg>
<seg id="66"> Uiteindelijk zegt hij: "Maakt u eens alle deuren van uw huis open en zet keihard muziek aan. Misschien dat hij dan weggaat." </seg>
<seg id="67"> Dat werkte! Overwinning voor Scott. </seg>
<seg id="68"> Maar dat was niet het einde van de buidelratten. </seg>
<seg id="69"> Boston heeft geen call-center. </seg>
<seg id="70"> Het heeft een internet- en mobiele app genaamd 'Burgercontact'. </seg>
<seg id="71"> Wij schreven deze app niet zelf. </seg>
<seg id="72"> Hij is het werk van de superslimme mensen bij het kantoor van de 'New Urban Mechanics' in Boston. </seg>
<seg id="73"> Op een dag kwam deze melding binnen -- hij is echt -- "Buidelrat in mijn vuilnisbak. Kan niet zien of hij dood is. </seg>
<seg id="74"> Hoe verwijder ik die?" </seg>
<seg id="75"> Bij de Burgercontact werkt het anders. </seg>
<seg id="76"> Scott had een gesprek met één persoon. </seg>
<seg id="77"> Maar bij Burgercontact is alles openbaar, dus iedereen kan het zien. </seg>
<seg id="78"> In dit geval zag een buurman het. </seg>
<seg id="79"> De volgende melding was: "Ik liep naar deze plek en vond de vuilnisbak achter het huis. </seg>
<seg id="80"> Buidelrat? Check. Levend? Yep. </seg>
<seg id="81"> Vuilnisbak gekanteld. Naar huis gelopen. </seg>
<seg id="82"> Goedenacht lieve buidelrat." </seg>
<seg id="83"> Heel eenvoudig. </seg>
<seg id="84"> Dus dit is geweldig. De digitale wereld ontmoet de fysieke. </seg>
<seg id="85"> Het is tevens een mooi voorbeeld van de overheid die crowd-sourcing omarmt. </seg>
<seg id="86"> Maar ook een goed voorbeeld van de overheid als platform. </seg>
<seg id="87"> Daarmee bedoel ik niet per se een technologische definitie van platform. </seg>
<seg id="88"> Ik heb het over een platform voor mensen om zichzelf en anderen te helpen. </seg>
<seg id="89"> Dus de ene burger helpt de andere, maar de overheid speelde een sleutelrol. </seg>
<seg id="90"> Ze bracht deze mensen in contact. </seg>
<seg id="91"> Ze had ze ook kunnen verwijzen naar overheidsdiensten, maar een buurman is een veel beter en goedkoper alternatief voor overheidsdiensten. </seg>
<seg id="92"> Wanneer de ene buurman de andere helpt, versterken we onze gemeenschap. </seg>
<seg id="93"> Ongediertebestrijding daarentegen kost veel geld. </seg>
<seg id="94"> Eén van de belangrijke dingen om je te realiseren is dat de overheid niet hetzelfde is als politiek. </seg>
<seg id="95"> De meeste mensen begrijpen dat, maar denken dat het een het ander voedt. </seg>
<seg id="96"> Dat onze bijdrage aan het bestuurlijke systeem bestaat uit stemmen. </seg>
<seg id="97"> Hoe vaak hebben we een politiek leider gekozen -- en soms veel energie besteed aan het kiezen van iemand -- om dan onderuit te zakken, in de verwachting dat de overheid onze waarden reflecteert en in onze behoeften voorziet... ... en dan verandert er niet zoveel. </seg>
<seg id="98"> Dat komt omdat de overheid is als een enorme oceaan met de politiek als 15 cm diepe toplaag. </seg>
<seg id="99"> Wat daaronder zit, noemen we bureaucratie. </seg>
<seg id="100"> We gebruiken dat woord met zoveel minachting. </seg>
<seg id="101"> Maar het is die minachting die dat ding dat wij bezitten en waarvoor wij betalen, maakt tot iets dat tegen ons werkt, dat 'andere ding', en daarmee ontkrachten we onszelf. </seg>
<seg id="102"> Mensen schijnen politiek sexy te vinden. </seg>
<seg id="103"> Als we willen dat deze institutie voor ons werkt, moeten we zorgen dat bureaucratie sexy wordt. </seg>
<seg id="104"> dat is immers waar het echte bestuurlijke werk gebeurt. </seg>
<seg id="105"> We moeten de werking van de overheid aanpassen. </seg>
<seg id="106"> Dat is wat de OccupytheSEC-beweging heeft gedaan. </seg>
<seg id="107"> Heb je ze gezien? </seg>
<seg id="108"> Het is een groep betrokken burgers die een zeer gedetailleerd raport van 325 pagina's schreven in respons op het verzoek van de SEC tot commentaar op de financiële hervormingswet. </seg>
<seg id="109"> Dat is niet politiek actief zijn, dat is bureaucratisch actief zijn. </seg>
<seg id="110"> Degenen die de overheid hebben afgeschreven moeten zich afvragen wat voor wereld we willen achterlaten voor onze kinderen. </seg>
<seg id="111"> Je moet de enorme uitdagingen zien die ze tegemoet gaan treden. </seg>
<seg id="112"> Denken we werkelijk dat we er zullen komen zonder die ene institutie te repareren die namens ons allemaal kan handelen? </seg>
<seg id="113"> We kunnen niet zonder de overheid maar ze moet wel effectiever zijn. </seg>
<seg id="114"> Het goede nieuws is dat technologie het mogelijk maakt om de functie van de overheid fundamenteel te herzien op een manier die schaalbaar is, door het versterken van de burgermaatschappij. </seg>
<seg id="115"> Er is een generatie die is opgegroeid op internet, die weet dat het niet zo moeilijk is om dingen samen te doen. Je moet alleen de systemen goed inrichten. </seg>
<seg id="116"> De gemiddelde leeftijd van onze fellows is 28. Ik ben dus helaas bijna een generatie ouder dan de meesten van hen. </seg>
<seg id="117"> Dit is een generatie die is opgegroeid met een soort vanzelfsprekende mondigheid. </seg>
<seg id="118"> Ze leveren geen strijd om het woord te kunnen voeren. Zij laten allemaal van zich horen. </seg>
<seg id="119"> Ze kunnen hun mening geven op elk kanaal, te allen tijde, en dat doen ze ook. </seg>
<seg id="120"> Geconfronteerd met het probleem van bestuur, malen ze er niet om hun stem te laten horen. </seg>
<seg id="121"> Ze gebruiken hun handen. </seg>
<seg id="122"> Die gebruiken ze om apps te schrijven die de overheid beter laten werken. </seg>
<seg id="123"> En die apps laten ons onze handen gebruiken tot nut van onze gemeenschappen. </seg>
<seg id="124"> Misschien een brandkraan uitgraven, of onkruid wieden, of een vuilnisbak met een buidelrat omkeren. </seg>
<seg id="125"> En zeker, we konden altijd al brandkranen uitgraven, en velen doen dat ook. </seg>
<seg id="126"> Maar deze apps zijn als kleine digitale herinneringen dat we niet slechts consumenten zijn, consumenten van de overheid, die belasting betalen en in ruil diensten ontvangen. </seg>
<seg id="127"> We zijn meer dan dat. We zijn burgers. </seg>
<seg id="128"> De overheid repareren betekent burgerschap repareren. </seg>
<seg id="129"> Dus mijn vraag aan jullie allemaal is: als het gaat om de grote, belangrijke dingen die we samen moeten doen, wij allemaal... zijn we dan enkel een menigte stemmen, of zijn we dan ook een menigte handen? </seg>
<seg id="130"> Dank je wel. </seg>
</doc>
<doc docid="1346" genre="lectures">
<url>http://www.ted.com/talks/lang/nl/danny_hillis_back_to_the_future_of_1994.html</url>
<description>Vanaf een plek diep in het TED-archief, beschrijft Danny Hillis een intrigerende theorie over hoe en waarom technologische verandering lijkt te versnellen, door deze te koppelen aan de evolutie van het leven zelf. De presentatiemiddelen die hij gebruikt mogen gedateerd overkomen, zijn ideeën echter zijn onverminderd relevant.</description>
<keywords>future,science,technology</keywords>
<talkid>1346</talkid>
<title>Danny Hillis: Terug naar de toekomst </title>
<seg id="1"> ...want ik ben doorgaans mensen aan het vertellen hoe geweldig de nieuwe technologieën gaan zijn, die we nu zien, en ik dacht: aangezien ik hier onder vrienden ben, wil ik jullie vertellen wat ik écht denk. Ik ga terugkijken en trachten te begrijpen wat er werkelijk aan het gebeuren is met de verbijsterende sprongen in technologie die zo snel gaan dat we ze nauwelijks bij kunnen houden. </seg>
<seg id="2"> Allereerst zal ik jullie één enkele zeer saaie dia laten zien. </seg>
<seg id="3"> Als je de dia even wilt laten zien... </seg>
<seg id="4"> Dit is een willekeurige dia die ik uit een map haalde. </seg>
<seg id="5"> Ik wil jullie niet zozeer de details van de dia laten zien, maar de algehele vorm ervan. </seg>
<seg id="6"> Dit is toevallig een dia van een analyse die we deden over de kracht van RISC-microprocessoren versus de kracht van 'local area networks'. </seg>
<seg id="7"> Het interessante ervan is dat deze dia, zoals zoveel technologie-dia's die we zien, een rechte lijn is op een semilogaritmische schaal. </seg>
<seg id="8"> Met andere woorden, de schaalverdeling vertegenwoordigt hier een orde van grootte in prestatie. </seg>
<seg id="9"> Dit is iets nieuws, dat we over technologie praten op een semilogaritmische schaal. </seg>
<seg id="10"> Er gebeurt hier iets vreemds. </seg>
<seg id="11"> Dat is waarover ik het wil hebben. </seg>
<seg id="12"> Als het licht weer even aan kan. </seg>
<seg id="13"> Doe nog maar wat meer licht, want ik ga enkel een stuk papier gebruiken. </seg>
<seg id="14"> Waarom tekenen we technologie-diagrammen op een semilogaritmische schaal? </seg>
<seg id="15"> Het antwoord is: met een normale schaalverdeling waarbij deze as het tijdsverloop aangeeft, en deze as de maateenheid van technologie die ik probeer weer te geven, ziet de curve er enigszins belachelijk uit. </seg>
<seg id="16"> Ongeveer zoiets... </seg>
<seg id="17"> ...en ze geven niet veel informatie. </seg>
<seg id="18"> Als ik nu, bijvoorbeeld, een andere technologie, transporttechnologie, op een semilogaritmische schaal teken, zou het er stom uitzien: een horizontale lijn. </seg>
<seg id="19"> Maar als er iets als dit gebeurt, veranderen dingen kwalitatief. </seg>
<seg id="20"> Dus als transporttechnologie zo snel ontwikkelde als microprocessor-technologie, dan zou ik overmorgen in een taxi kunnen stappen en in 30 seconden in Tokyo kunnen zijn. </seg>
<seg id="21"> Zo gaat die ontwikkeling niet. </seg>
<seg id="22"> Er zijn ook geen precedenten in de geschiedenis van technologische ontwikkeling van dit soort zelf-versterkende groei met ordes van grootte, elke paar jaar. </seg>
<seg id="23"> Nu is de vraag die ik wil stellen -- als je naar deze exponentiële curves kijkt, kunnen die niet zo doorgaan. </seg>
<seg id="24"> Dingen kunnen zich niet zo snel blijven ontwikkelen als nu. </seg>
<seg id="25"> Eén van twee dingen gebeurt. </seg>
<seg id="26"> Ofwel het verandert in een soort klassieke S-curve als dit, tot er iets anders gebeurt, of misschien doet het dit. </seg>
<seg id="27"> Dat is het zo'n beetje. </seg>
<seg id="28"> Nou ben ik een optimist, dus ik denk dat het zoiets gaat doen. </seg>
<seg id="29"> Zo ja, dan betekent dat dat we momenteel middenin een overgangsfase zitten. </seg>
<seg id="30"> We zitten op deze lijn, in een transitie van de oude wereld, naar een nieuwe wereld. </seg>
<seg id="31"> Dus wat ik probeer te vragen, wat ik mezelf afvroeg, is: hoe ziet die nieuwe wereld eruit? </seg>
<seg id="32"> Wat is die nieuwe staat waarnaar de wereld op weg is? </seg>
<seg id="33"> Want de transitie is zeer verwarrend als je er middenin zit. </seg>
<seg id="34"> Toen ik opgroeide als kind was de toekomst zo'n beetje het jaar 2000 en mensen spraken over wat er in het jaar 2000 zou gebeuren. </seg>
<seg id="35"> Nu is hier een conferentie waar mensen praten over de toekomst en dan zie je dat de toekomst nog steeds het jaar 2000 is. </seg>
<seg id="36"> Dat is zover als we kijken. </seg>
<seg id="37"> Met andere woorden: de toekomst is min of meer gekrompen met één jaar per jaar gedurende mijn hele leven. </seg>
<seg id="38"> Ik denk dat de reden is dat we allemaal voelen dat er iets gaande is. </seg>
<seg id="39"> Die transitie is gaande. We kunnen het allemaal voelen. </seg>
<seg id="40"> En we weten dat het gewoon zinloos is om 30, 50 jaar vooruit te denken omdat alles zo anders gaat zijn dat een simpele extrapolatie van wat we doen simpelweg onzinnig lijkt. </seg>
<seg id="41"> Dus ik wil het hebben over wat zou kunnen zijn, door wat voor soort transitie we gaan. </seg>
<seg id="42"> Om dat te doen moet ik het hebben over wat dingen die iets te maken hebben met technologie en computers. </seg>
<seg id="43"> Want ik denk dat de enige manier om dit te begrijpen is om achteruit te stappen en een lange-termijnblik te werpen op de dingen. </seg>
<seg id="44"> De tijdschaal waarop ik dat zou willen doen is de tijdschaal van leven op Aarde. </seg>
<seg id="45"> Ik denk dat dit beeld zinnig is als je enkele miljarden jaren bekijkt. </seg>
<seg id="46"> Als je ongeveer 2½ miljard jaar teruggaat, was de Aarde een grote, steriele brok steen waar een hoop chemicaliën op vloeiden. </seg>
<seg id="47"> Als je kijkt naar de manier waarop die chemicaliën zich organiseerden -- krijgen we een behoorlijk goed idee hoe ze dat deden. </seg>
<seg id="48"> Ik denk dat er theorieën zijn die beginnen te begrijpen hoe het begon met RNA, maar ik vertel de eenvoudige versie. Destijds waren er kleine druppels olie die zich bewogen met allerlei verschillende samenstellingen van chemicaliën daarin. </seg>
<seg id="49"> Sommige van die druppels olie hadden een bijzondere combinatie van chemicaliën die ervoor zorgde dat ze chemicaliën van buiten opnamen zodat de oliedruppels groeiden. </seg>
<seg id="50"> De druppels die zo waren, begonnen zich te delen. </seg>
<seg id="51"> Dit waren de meest primitieve vormen van cellen, deze kleine oliedruppels. </seg>
<seg id="52"> Maar deze oliedruppels leefden niet echt, want ieder van hen was een willekeurige verzameling chemicaliën. </seg>
<seg id="53"> Elke keer dat ze zich splitsten kreeg je een ongelijke verdeling van chemicaliën binnen hen. </seg>
<seg id="54"> Dus elke druppel was een beetje anders. </seg>
<seg id="55"> De druppels die anders waren, zodanig dat ze beter waren in het opnemen van chemicaliën rondom hen, groeiden meer en namen meer chemicaliën op en splitsten meer. </seg>
<seg id="56"> Dus doorgaans leefden zij langer, en waren meer vertegenwoordigd. </seg>
<seg id="57"> Nu is dit nog maar een eenvoudige chemische levensvorm, maar het werd interessant toen deze druppels een abstracte truc leerden. </seg>
<seg id="58"> We begrijpen niet echt hoe, maar deze druppels leerden informatie noteren. </seg>
<seg id="59"> Ze leerden de informatie die het recept van de cel inhield, noteren op een speciaal soort chemische stof genaamd DNA. </seg>
<seg id="60"> Met andere woorden: ze ontdekten op deze gedachteloze evolutionaire manier, een schrijfstijl waarmee ze konden optekenen wat ze waren, zodat die manier van noteren kon worden gekopieerd. </seg>
<seg id="61"> Verbazingwekkend is dat deze notatiewijze hetzelfde lijkt te zijn gebleven sinds ze ontwikkeld werd, 2½ miljard jaar geleden. </seg>
<seg id="62"> In feite is het recept voor ons, onze genen, exact dezelfde code en manier van noteren. </seg>
<seg id="63"> Elk levend wezen is genoteerd in exact dezelfde set letters en dezelfde code. </seg>
<seg id="64"> Eén van de dingen die ik deed -- gewoon voor de lol, is... ...we kunnen nu dingen opschrijven in deze code. </seg>
<seg id="65"> Ik heb hier 100 microgram wit poeder, dat ik verberg voor beveiligingsmensen op vliegvelden. </seg>
<seg id="66"> Maar hierin zit -- ik nam de code -- de code heeft standaard letters waarmee we die symboliseren -- en schreef mijn visitekaartje op een stukje DNA en vermenigvuldigde het 10 tot de 22e maal. </seg>
<seg id="67"> Dus als iemand honderd miljoen stuks van mijn visitekaartje wil; ik heb genoeg voor iedereen hier, voor iedereen op de wereld, in feite. Het zit hierin. </seg>
<seg id="68"> Als ik echt een egoïst was geweest, had ik het in een virus gestopt en in de ruimte verspreid. </seg>
<seg id="69"> Wat was de volgende stap? </seg>
<seg id="70"> Het opschrijven van het DNA was een interessante stap. </seg>
<seg id="71"> Dat hield ze bezig gedurende nog eens miljard jaar. </seg>
<seg id="72"> Maar toen was er een andere heel interessante stap waarin dingen totaal anders werden. Deze cellen begonnen informatie uit te wisselen, zodat ze gemeenschappen van cellen vormden. </seg>
<seg id="73"> Ik weet niet of je dit weet, maar bacteriën kunnen DNA uitwisselen. </seg>
<seg id="74"> Dat is bijvoorbeeld hoe antibiotische resistentie is ontstaan. </seg>
<seg id="75"> Eén bacterie vond een manier om penicilline te vermijden en die communiceerde zijn DNA-informatie naar andere bacteriën, en nu hebben we veel bacteriën die resistent zijn tegen penicilline ...omdat bacteriën communiceren. </seg>
<seg id="76"> Deze communicatie maakte het ontstaan van gemeenschappen mogelijk, die, in zekere zin, samen in één schuitje zaten; ze waren synergetisch. </seg>
<seg id="77"> Dus ze overleefden of ze faalden samen, wat betekent dat in een succesvolle gemeenschap alle individuen van die gemeenschap meer vermenigvuldigden en evolutionair succesvol waren. </seg>
<seg id="78"> Het omslagpunt kwam, toen deze gemeenschappen zo hecht werden dat ze feitelijk gezamenlijk besloten om het recept voor de hele gemeenschap te noteren op één keten DNA. </seg>
<seg id="79"> En het volgende levensstadium duurde nog eens miljard jaar. </seg>
<seg id="80"> In die periode hebben we meercellige gemeenschappen, bestaande uit veel verschillende typen cellen, die samenwerken als één organisme. </seg>
<seg id="81"> In feite zijn wij zo'n meercellige gemeenschap. </seg>
<seg id="82"> We hebben veel cellen die niet meer voor zichzelf gaan. </seg>
<seg id="83"> Je huidcel is waardeloos zonder een hartcel, spiercel, hersencel enzovoort... </seg>
<seg id="84"> Dus deze gemeenschappen ontwikkelden zich zodat het niveau waarop evolutie zich afspeelde niet langer een cel was, maar een gemeenschap genaamd 'organisme'. </seg>
<seg id="85"> De volgende stap gebeurde binnen deze gemeenschappen. </seg>
<seg id="86"> Deze gemeenschappen van cellen begonnen weer informatie te vergaren. </seg>
<seg id="87"> Ze bouwden speciale structuren die niets anders deden dan informatie verwerken in de gemeenschap. </seg>
<seg id="88"> Dat zijn de neurale structuren. </seg>
<seg id="89"> Dus neuronen zijn het informatieverwerkingsapparaat dat die gemeenschappen van cellen bouwden. </seg>
<seg id="90"> en speciale structuren die verantwoordelijk waren voor het opslaan, begrijpen, leren van informatie. </seg>
<seg id="91"> Dat waren de hersenen en het zenuwstelsel van die gemeenschappen. </seg>
<seg id="92"> Dat gaf ze een evolutionair voordeel. </seg>
<seg id="93"> Want in dat stadium kon een individu -- kon leren plaatsvinden binnen de tijdsspanne van één organisme, in plaats van over een evolutionaire tijdsspanne. </seg>
<seg id="94"> Dus een organisme leerde bijvoorbeeld om een bepaalde fruitsoort te vermijden omdat die slecht smaakte en hij er ziek van werd. </seg>
<seg id="95"> Dat kon nu binnen de levensduur van een enkel organisme, terwijl voordat ze deze speciale informatieverwerkingsstructuren bouwden, dit op evolutionaire wijze geleerd moest worden gedurende honderdduizenden jaren, doordat individuen doodgingen als ze die vrucht aten. </seg>
<seg id="96"> Dus dat zenuwstelsel, het feit dat ze deze speciale informatiestructuren bouwden, versnelde het evolutieproces buitengewoon. </seg>
<seg id="97"> Want evolutie kon nu plaatsvinden binnen een individu. </seg>
<seg id="98"> Het kon gebeuren in leer-tijdsschalen. </seg>
<seg id="99"> Maar toen verzonnen de individuen trucjes om te communiceren. </seg>
<seg id="100"> Bijvoorbeeld, de meest verfijnde versie die we kennen is de menselijke taal. </seg>
<seg id="101"> Het is een ongelofelijke uitvinding, als je erover nadenkt. </seg>
<seg id="102"> Hier heb ik een zeer gecompliceerd, warrig idee in mijn hoofd... </seg>
<seg id="103"> Ik zit dan min of meer knorrende geluiden te maken, wat hopelijk een gecompliceerd, warrig idee in jullie hoofd oproept, dat er gelijkenis mee vertoont. </seg>
<seg id="104"> We nemen iets zeer gecompliceerds, veranderen dat in geluiden, reeksen geluiden, en produceren iets zeer gecompliceerds in je hersenen. </seg>
<seg id="105"> Dus hierdoor kunnen we beginnen te functioneren als een enkel organisme. </seg>
<seg id="106"> In feite zijn wij, de mensheid, begonnen met abstraheren. </seg>
<seg id="107"> We gaan door eenzelfde periode als die meercellige organismen -- en abstraheren onze methoden van optekenen, presenteren en verwerken van informatie. </seg>
<seg id="108"> Dus bijvoorbeeld, de uitvinding van taal was een kleine stap in die richting. </seg>
<seg id="109"> Telefonie, computers, videotapes, CD-ROMs enzovoort... zijn onze gespecialiseerde mechanismen die we in onze gemeenschap hebben gebouwd voor het omgaan met die informatie. </seg>
<seg id="110"> Deze dingen verbinden ons tot iets dat veel groter is, en veel sneller, en beter in staat te evolueren dan wij voorheen waren. </seg>
<seg id="111"> Nu kan evolutie plaatsvinden op een schaal van microseconden. </seg>
<seg id="112"> Je zag Ty's evolutionaire voorbeeldje waarin hij met evolutie speelde in het Convolutie-programma, vlak voor je ogen. </seg>
<seg id="113"> Nu hebben we de tijdsschaal nogmaals versneld. </seg>
<seg id="114"> De eerste stappen van het verhaal waarover ik het had duurden een miljard jaar per geval. </seg>
<seg id="115"> De volgende stukken, zoals zenuwstelsels en hersenen, duurden enkele honderden miljoenen jaren. </seg>
<seg id="116"> De daaropvolgende stappen, taal en zo, duurden minder dan een miljoen jaar. </seg>
<seg id="117"> En deze volgende stappen, zoals elektronica, duren schijnbaar slechts enkele decennia. </seg>
<seg id="118"> Het proces voedt zichzelf en wordt -- ik geloof dat auto-katalytisch het juiste woord is -- als iets zijn eigen tempo van verandering versnelt. </seg>
<seg id="119"> Hoe meer het verandert, des te sneller verandert het. </seg>
<seg id="120"> Ik denk dat we dat zien in de explosie van deze curve. </seg>
<seg id="121"> We zien het proces zichzelf versterken. </seg>
<seg id="122"> Ik ontwerp computers voor de kost, en ik weet dat de mechanismen die ik gebruik om computers te ontwerpen onmogelijk zouden zijn zonder recente ontwikkelingen in computers. </seg>
<seg id="123"> momenteel ontwerp ik objecten met zulk een complexiteit dat ik ze onmogelijk op conventionele wijze kon ontwerpen. </seg>
<seg id="124"> Ik weet niet wat elke transistor in de verbindingsmachine doet. </seg>
<seg id="125"> Er zijn er miljarden. </seg>
<seg id="126"> In plaats daarvan denken ik en de ontwerpers bij 'Thinking Machines' op enig niveau van abstractie, en dan geven we het aan de machine en de machine maakt het tot iets wat we nooit zouden kunnen, veel verder en sneller dan wij ooit zouden kunnen. </seg>
<seg id="127"> Soms gebruikt ze methoden die wij niet eens begrijpen. </seg>
<seg id="128"> Een bijzonder interessante methode die ik recentelijk veel gebruikte is evolutie zelf. </seg>
<seg id="129"> Daarbij gebruiken we de machine voor een proces van evolutie dat zich op de schaal van microseconden afspeelt. </seg>
<seg id="130"> Bijvoorbeeld: in de meest extreme gevallen kunnen we een programma ontwikkelen door te beginnen met een willekeurige serie instructies. </seg>
<seg id="131"> Dus: "Computer, maak alsjeblieft honderd miljoen willekeurige instructie-reeksen. </seg>
<seg id="132"> Dan draai al die willekeurige instructie-reeksen, draai al die programma's, en kies die die het beste voldeden aan mijn wensen." </seg>
<seg id="133"> Dus met andere woorden, ik definieer wat ik wil. </seg>
<seg id="134"> Laten we zeggen ik wil getallen sorteren, als eenvoudig voorbeeld van wat ik gedaan heb. </seg>
<seg id="135"> Dus: vind de programma's die het dichtst komen bij getallen sorteren. </seg>
<seg id="136"> Uiteraard zullen willekeurige reeksen instructies niet snel getallen sorteren, dus geen van hen voldoet werkelijk. </seg>
<seg id="137"> Maar één van hen heeft toevallig wellicht twee getallen in de juiste volgorde gezet. </seg>
<seg id="138"> Dan zeg ik: "Computer, neem de 10% van de reeksen die het beste resutaat geven. </seg>
<seg id="139"> Bewaar die. Dump de andere. </seg>
<seg id="140"> Nu reproduceer de reeksen die getallen het beste sorteerden. </seg>
<seg id="141"> Reproduceer ze via een proces van hercombinatie dat analoog is aan seks." </seg>
<seg id="142"> Twee programma's produceren kinderen door hun subroutines uit te wisselen, en de kinderen erven de eigenschappen van die gemengde subroutines. </seg>
<seg id="143"> Dus nu heb ik een nieuwe generatie programma's die geproduceerd zijn door combinatie van alle programma's met een wat beter resultaat. </seg>
<seg id="144"> Dan zeg ik: "Herhaal dit proces." </seg>
<seg id="145"> Beoordeel ze nogmaals. </seg>
<seg id="146"> Introduceer wellicht wat mutaties. </seg>
<seg id="147"> Probeer dat nogmaals voor nog een generatie. </seg>
<seg id="148"> Elk van deze generaties ontstaat in enkele milliseconden. </seg>
<seg id="149"> Dus ik kan het equivalent van miljoenen jaren van evolutie hierin, laten plaatsvinden binnen enkele minuten, of in de ingewikkelde gevallen, enkele uren. </seg>
<seg id="150"> Aan het eind hiervan, heb ik programma's die absoluut perfect getallen sorteren. </seg>
<seg id="151"> In feite zijn die programma's veel efficiënter dan programma's die ik zelf had kunnen schrijven. </seg>
<seg id="152"> Als ik naar die programma's kijk, snap ik niet hoe ze werken. </seg>
<seg id="153"> Ik heb geprobeerd er wijs uit te worden. </seg>
<seg id="154"> Het zijn obscure, vreemde programma's. </seg>
<seg id="155"> Maar ze doen hun werk. </seg>
<seg id="156"> Ik ben er zeker van dat ze hun werk doen omdat ze uit een geslacht komen van honderdduizenden programma's die hun werk deden. </seg>
<seg id="157"> Hun leven hing ervan af. </seg>
<seg id="158"> Ik zat ooit in een 747 met Marvin Minsky, en hij haalt een kaart tevoorschijn en zegt: "O, kijk eens. </seg>
<seg id="159"> Hier staat: 'Dit vliegtuig heeft honderduizenden kleine delen die samenwerken om je een veilige vlucht te bezorgen.' Geeft je dat geen zeker gevoel?" </seg>
<seg id="160"> We weten dat het technische ontwerpproces niet erg goed werkt als het gecompliceerd wordt. </seg>
<seg id="161"> Dus beginnen we op computers te vertrouwen voor een proces dat heel anders is dan technisch ontwerp. </seg>
<seg id="162"> Daarmee kunnen we veel gecompliceerder dingen maken dan we met normaal technisch ontwerp kunnen. </seg>
<seg id="163"> Toch begrijpen we niet echt de opties die het geeft. </seg>
<seg id="164"> Dus in zekere zin haalt het ons in. </seg>
<seg id="165"> We gebruiken nu die programma's om veel snellere computers te maken zodat we dit proces veel sneller kunnen uitvoeren. </seg>
<seg id="166"> Dus het versterkt zichzelf. </seg>
<seg id="167"> Het wordt steeds sneller en daarom lijkt het denk ik zo verwarrend. </seg>
<seg id="168"> Omdat al deze technologieën zichzelf versterken. </seg>
<seg id="169"> We worden gelanceerd. </seg>
<seg id="170"> En we zitten op een tijdstip dat analoog is aan toen eencellige organismen veranderden in meercellige organismen. </seg>
<seg id="171"> Dus wij zijn de amoebes en we kunnen niet bedenken wat dit ding is dat we creëren. </seg>
<seg id="172"> We zitten precies op dat punt van transitie. </seg>
<seg id="173"> Maar ik denk dat er echt iets na ons gaat komen. </seg>
<seg id="174"> Ik denk dat het erg hoogmoedig is om te denken dat wij het eindproduct van evolutie zijn. </seg>
<seg id="175"> En ik denk dat wij allemaal deel zijn van de creatie van dat nieuwe ding. </seg>
<seg id="176"> Maar nu gaan we lunchen, dus ik denk dat ik het hierbij laat, voordat ik weggeselecteerd word. </seg>
</doc>
<doc docid="1366" genre="lectures">
<url>http://www.ted.com/talks/lang/nl/shilo_shiv_suleman_using_tech_to_enable_dreaming.html</url>
<description>Heeft onze technologie -- onze gsm's en iPod's en camera's -- ons doen stoppen met dromen? De jonge artieste Shilo Shiv Suleman zegt van niet. Ze toont ons een demo van Khoya, een iPad-verhaal dat ons door een magische wereld leidt in 7 minuten van pure creativiteit.</description>
<keywords>art,creativity</keywords>
<talkid>1366</talkid>
<title>Shilo Shiv Suleman: Technologie gebruiken om te dromen</title>
<seg id="1"> Mijn verhaal begint hier in Rajasthan, ongeveer 2 jaar geleden. </seg>
<seg id="2"> Ik was in de woestijn, onder de sterrenhemel met de Sufi-zanger Mukhtiar Ali. </seg>
<seg id="3"> We waren aan het praten over hoe niets veranderd is sinds de tijd van het oud-Indiase epos, de Mahabharata. </seg>
<seg id="4"> In die tijd, wanneer wij Indiërs wilden reizen, sprongen we in een wagen en vlogen we rond in de lucht. </seg>
<seg id="5"> Nu doen we hetzelfde met vliegtuigen. </seg>
<seg id="6"> In die tijd, wanneer Arjuna, de grote Indiase prins en krijger, dorst had, nam hij zijn boog, schoot hij in de grond en er kwam water uit. </seg>
<seg id="7"> Nu doen we hetzelfde met drilboren en machines. </seg>
<seg id="8"> We kwamen tot de conclusie dat magie vervangen was door machines. </seg>
<seg id="9"> Dat maakte mij heel ongelukkig. </seg>
<seg id="10"> Ik dacht dat ik een klein beetje aan technofobie leed. </seg>
<seg id="11"> Ik was verschrikt door het idee dat ik het vermogen om van de zonsopgang te genieten zou verliezen zonder mijn camera bij te hebben, zonder het naar mijn vrienden te tweeten. </seg>
<seg id="12"> Het voelde alsof technologie magie zou moeten opwekken, niet uitroeien. </seg>
<seg id="13"> Toen ik een klein meisje was, gaf mijn grootvader zijn klein zilveren zakhorloge. </seg>
<seg id="14"> Dit staaltje van 50 jaar oude technologie werd het meest magische ding voor mij. </seg>
<seg id="15"> Het werd een toegangspoort naar een wereld vol piraten en scheepswrakken en beelden in mijn verbeelding. </seg>
<seg id="16"> Ik dacht dat onze gsm's en onze mooie horloges en onze camera's ons hebben doen stoppen met dromen. </seg>
<seg id="17"> Ze maakten een eind aan onze inspiratie. </seg>
<seg id="18"> Ik sprong erin, in die wereld van technologie, om te kijken hoe ik het zou gebruiken om magie op te wekken in plaats van uit te roeien. </seg>
<seg id="19"> Ik illustreer boeken sinds mijn 16de. </seg>
<seg id="20"> Wanneer ik de iPad zag, zag ik het als een vertellersapparaat dat lezers over heel de wereld kon verbinden. </seg>
<seg id="21"> Het kan weten hoe we het vasthouden. </seg>
<seg id="22"> Het kan weten waar we zijn. </seg>
<seg id="23"> Het brengt beeld en tekst samen en animatie, geluid en aanraking. </seg>
<seg id="24"> Verhalen vertellen is meer en meer multi-sensoriaal aan het worden </seg>
<seg id="25"> Maar wat zijn we ermee aan het doen? </seg>
<seg id="26"> Ik ga Khoya openen, een interactieve app voor de iPad </seg>
<seg id="27"> Hier staat "Plaats je vingers op elk licht." </seg>
<seg id="28"> En dus -- Hier staat "Deze doos is van ..." Ik typ mijn naam in. </seg>
<seg id="29"> En ik word een personage in het boek. </seg>
<seg id="30"> Op verschillende plaatsen valt een kleine brief naar mij toe -- en de iPad weet waar je woont door de gps -- die eigenlijk aan mij geadresseerd is. </seg>
<seg id="31"> Het kind in mij is heel opgewonden door deze soort van mogelijkheden. </seg>
<seg id="32"> Ik heb veel gezegd over magie. </seg>
<seg id="33"> En ik bedoel niet tovenaars en draken, maar de magie uit de kindertijd, de ideeën die we allemaal koesterden als kinderen. </seg>
<seg id="34"> Het idee van vuurvliegjes in een pot, altijd heel opwindend voor mij. </seg>
<seg id="35"> Hier moet je je iPad kantelen om de vuurvliegjes buiten te laten. </seg>
<seg id="36"> Ze lichten je weg door de rest van het boek bij. </seg>
<seg id="37"> Een ander idee dat mij als kind echt fascineerde, was dat een heel sterrenstelsel zich kon bevinden in één knikker. </seg>
<seg id="38"> Hier wordt elk boek en elke wereld een kleine knikker die ik binnensleep in dit magisch apparaat in het apparaat </seg>
<seg id="39"> En het opent een kaart. </seg>
<seg id="40"> Heel lang hebben alle fantasieboeken mappen gehad maar die kaarten waren statisch. </seg>
<seg id="41"> Dit is een kaart die groeit en gloeit en je navigatie wordt voor de rest van het boek. </seg>
<seg id="42"> Het stelt zich ook open naar jou op bepaalde plaatsen in het boek. </seg>
<seg id="43"> Ik ga binnen. </seg>
<seg id="44"> Een ander aspect dat heel belangrijk is voor mij is inhoud creëren die Indisch is, maar toch heel hedendaags. </seg>
<seg id="45"> Dit hier zijn de Apsaras. </seg>
<seg id="46"> We hebben allemaal al gehoord over feeën en nymfen, maar hoeveel mensen buiten Indië weten iets over hun Indische equivalenten, de Apsaras? </seg>
<seg id="47"> Deze arme Apsaras hebben duizenden jaren vastgezeten in de kamers van Indra, in een oud muf boek. </seg>
<seg id="48"> We brengen hen terug in een hedendaags kinderverhaal. </seg>
<seg id="49"> Een verhaal dat omgaat met nieuwe problemen zoals de milieucrisis. </seg>
<seg id="50"> Nu we het toch over de milieucrisis hebben, ik denk dat het grote probleem in de laatste 10 jaar is dat kinderen opgesloten waren binnenin hun kamers, vastgelijmd aan hun pc's, en niet meer naar buiten konden gaan. </seg>
<seg id="51"> Maar met de mobiele technologie van nu kunnen we onze kinderen naar buiten in de natuurlijke wereld leiden met hun technologie. </seg>
<seg id="52"> Eén van de interacties in het boek is dat je op een missie wordt gestuurd waar je naar buiten moet gaan, de camera van je iPad moet nemen en afbeeldingen van verschillende natuurlijke objecten moet verzamelen. </seg>
<seg id="53"> Toen ik een kind was, had ik vele verzamelingen van stokken, stenen, kiezelstenen en schelpen. </seg>
<seg id="54"> Maar blijkbaar doen kinderen dat niet meer. </seg>
<seg id="55"> Door dit ritueel uit de kindertijd terug te brengen, moet je naar buiten gaan en, in een hoofdstuk, een foto van een bloem nemen en ze daarna benoemen. </seg>
<seg id="56"> In een ander hoofdstuk moet je een foto nemen van een stukje schors en het daarna benoemen. </seg>
<seg id="57"> Wat er gebeurt, is dat je een digitale collectie van foto's creeërt die je daarna online kan zetten. </seg>
<seg id="58"> Een kind in Londen uploadt een foto van een vos en zegt: "O, ik heb vandaag een vos gezien." </seg>
<seg id="59"> Een kind in India zegt: "Ik heb vandaag een aap gezien." </seg>
<seg id="60"> Het creeërt een soort van sociaal netwerk rond een verzameling digitale foto's die je echt genomen hebt. </seg>
<seg id="61"> Door de mogelijkheden om magie, de aarde en technologie te linken, zijn er meerdere mogelijkheden. </seg>
<seg id="62"> In het volgende boek plannen we een interactie waarbij je je iPad naar buiten neemt met de video aan en door aangevulde realiteit, zie je deze laag getekende elfjes verschijnen op een huisplant buiten je huis. </seg>
<seg id="63"> Op een bepaald punt is je scherm gevuld met bladeren. </seg>
<seg id="64"> Je moet het geluid van de wind maken en ze wegblazen en de rest van het boek lezen. </seg>
<seg id="65"> We bewegen, we bewegen allemaal, naar een wereld waar de krachten van de natuur dichterbij technologie komen, en magie en technologie dichter bijeen kunnen komen. </seg>
<seg id="66"> We benutten zonne-energie. </seg>
<seg id="67"> We brengen onze kinderen en onszelf dichter bij de natuurlijke wereld en bij de magie, het plezier en de liefde uit de kindertijd door het eenvoudige medium van een verhaal. </seg>
<seg id="68"> Bedankt. </seg>
</doc>
<doc docid="1378" genre="lectures">
<url>http://www.ted.com/talks/lang/nl/bryan_stevenson_we_need_to_talk_about_an_injustice.html</url>
<description>In een pakkende en persoonlijke talk -- met gastoptredens van zijn grootmoeder en Rosa Parks -- belicht mensenrechtenadvocaat Bryan Stevenson enkele harde waarheden van het Amerikaanse rechtssysteem, te beginnen met een grove disbalans op raciaal vlak: een derde van de Amerikaanse zwarte mannelijke bevolking heeft ooit in hun leven in de gevangenis gezeten. Deze thema's verpakt hij in de onderbelichte delen van de Amerikaanse geschiedenis. Ze worden zelden zo recht voor z'n raap en met deze mate van inzicht en overtuigingskracht besproken.</description>
<keywords>crime,culture,global issues,inequality,law</keywords>
<talkid>1378</talkid>
<title>Bryan Stevenson: We moeten praten over een ongerechtigheid</title>
<seg id="1"> Dit is een buitengewone eer voor me. </seg>
<seg id="2"> Ik breng de meeste tijd door in gevangenissen en dodencellen. </seg>
<seg id="3"> Ik beweeg me doorgaans in zeer arme gemeenschappen in ghetto's en op plekken waar veel hopeloosheid heerst. </seg>
<seg id="4"> Hier bij TED te zijn, en het zien en horen van alle stimulans heeft me veel energie gegeven. </seg>
<seg id="5"> Een van de dingen die in deze korte tijd bij me daagden is dat TED een identiteit heeft. </seg>
<seg id="6"> Je kan hier dingen zeggen die invloed hebben in de hele wereld. </seg>
<seg id="7"> En soms, wanneer het via TED komt, heeft het betekenis en kracht die het ontbeert, als het van elders komt. </seg>
<seg id="8"> Ik zeg dit omdat ik denk dat identiteit erg belangrijk is. </seg>
<seg id="9"> We hebben enkele fantastische presentaties gezien. </seg>
<seg id="10"> Wat we volgens mij leerden, is dat je woorden als leraar betekenisvol kunnen zijn, maar als leraar met compassie kunnen ze extra betekenis hebben. </seg>
<seg id="11"> Als arts kun je goede dingen doen, maar als je je hart erin legt, kun je nog andere dingen doen. </seg>
<seg id="12"> Dus wil ik het hebben over de kracht van identiteit. </seg>
<seg id="13"> Hierover heb ik niet geleerd in het juridische werk dat ik doe. </seg>
<seg id="14"> Ik leerde dit van mijn grootmoeder. </seg>
<seg id="15"> Ik groeide op in een traditioneel Afrikaans-Amerikaans huishouden gedomineerd door een matriarch. Die matriarch was mijn grootmoeder. </seg>
<seg id="16"> Ze was hard, ze was sterk, ze was krachtig. </seg>
<seg id="17"> Ze was het einde van iedere ruzie in de familie. </seg>
<seg id="18"> Ze was het begin van veel ruzies in de familie. </seg>
<seg id="19"> Ze was de dochter van mensen die als slaaf gehouden werden. </seg>
<seg id="20"> Haar ouders werden in de jaren 1840 in Virginia als slaven geboren. </seg>
<seg id="21"> Zij werd in de jaren 1880 geboren en de ervaring van slavernij bepaalde in grote mate haar wereldbeeld. </seg>
<seg id="22"> Mijn oma was streng, maar ze was ook liefdevol. </seg>
<seg id="23"> Wanneer ik haar zag als kleine jongen, kwam ze naar me toe en knuffelde me. </seg>
<seg id="24"> Ze perste me zo hard dat het me de adem benam en dan liet ze me gaan. </seg>
<seg id="25"> Een uur of zo later, wanneer ik haar zag, kwam ze naar me toe en vroeg: "Bryan, voel je nog steeds dat ik je vasthoud?" </seg>
<seg id="26"> Als ik "nee" zei, belaagde ze me weer, en als ik "ja" zei, liet ze me met rust. </seg>
<seg id="27"> Ze had een bepaald iets waardoor je altijd in haar buurt wilde zijn. </seg>
<seg id="28"> De enige uitdaging was dat ze tien kinderen had. </seg>
<seg id="29"> Mijn moeder was de jongste van de tien. </seg>
<seg id="30"> Soms als ik naar haar toeging was het moeilijk om haar tijd en attentie te krijgen. </seg>
<seg id="31"> Mijn neefjes en nichtjes renden dan overal rond. </seg>
<seg id="32"> Ik herinner me dat ik acht of negen jaar oud was, en 's ochtends wakker werd en de woonkamer binnenliep waar mijn neefjes en nichtjes rondrenden. </seg>
<seg id="33"> Mijn oma zat aan de andere kant van de kamer en staarde me aan. </seg>
<seg id="34"> Eerst dacht ik dat we een spelletje speelden. </seg>
<seg id="35"> Ik keek haar lachend aan maar zij was heel serieus. </seg>
<seg id="36"> Na zo'n 15 tot 20 minuten stond ze op en kwam op me af en nam mijn hand. Ze zei: "Kom Bryan, wij gaan even met elkaar praten." </seg>
<seg id="37"> Ik herinner het me alsof het gisteren was. </seg>
<seg id="38"> Ik zal het nooit vergeten. </seg>
<seg id="39"> Ze nam me mee naar buiten en zei: "Bryan, ik ga je iets vertellen, maar vertel het niet verder." </seg>
<seg id="40"> Ik zei: "Oké, oma". </seg>
<seg id="41"> Ze zei: "Echt tegen niemand vertellen, hè?" Ik zei: "Goed." </seg>
<seg id="42"> Ze liet me gaan zitten en keek me aan, en zei toen: "Ik wil dat je weet, dat ik op je gelet heb." </seg>
<seg id="43"> Ze zei: "Ik denk dat je bijzonder bent. </seg>
<seg id="44"> Ik denk dat je alles kunt doen wat je maar wil." </seg>
<seg id="45"> Ik vergeet het nooit. </seg>
<seg id="46"> "Maar je moet me drie dingen beloven, Bryan". </seg>
<seg id="47"> Ik zei: "Oké, oma." </seg>
<seg id="48"> Ze zei: "Het eerste dat je me moet beloven, is dat je altijd van je moeder zal houden. </seg>
<seg id="49"> Dat is mijn kleine meisje, en je moet me beloven dat je altijd voor haar zal zorgen." </seg>
<seg id="50"> Ik was dol op mijn moeder, dus ik zei: "Dat is goed, oma." </seg>
<seg id="51"> Toen zei ze: "Het tweede wat je me moet beloven, is dat je altijd het juiste zal doen, ook al is het juiste het moeilijkste." </seg>
<seg id="52"> Ik dacht even na, en zei toen: "Ja, oma. Dat doe ik." </seg>
<seg id="53"> Toen zei ze: "Het derde wat je me moet beloven, is dat je nooit alcohol zult drinken." </seg>
<seg id="54"> Ik was negen, dus ik zei: "Ja, oma. Dat doe ik." </seg>
<seg id="55"> Ik groeide op in het zuiden op het platteland, met een broer die een jaar ouder is en een zusje dat een jaar jonger is. </seg>
<seg id="56"> Toen ik 14 of 15 was, kwam mijn broer op een dag thuis met zes blikjes bier. Geen idee waar hij die vandaan had. Hij nam mijn zusje en mij mee naar het bos. </seg>
<seg id="57"> Daar deden we alle dingen die we anders ook deden. </seg>
<seg id="58"> Hij nam een slok van het bier, en gaf het aan mijn zusje en zij dronk ook, en toen boden ze het mij aan. </seg>
<seg id="59"> Ik zei: "Nee, ga je gang. Voor mij geen bier." </seg>
<seg id="60"> Mijn broer zei: "Kom op. We doen dit vandaag; je doet altijd met ons mee. </seg>
<seg id="61"> Ik dronk ervan, je zus dronk ervan. Drink ook!" </seg>
<seg id="62"> Ik zei: "Nee, nee, liever niet." </seg>
<seg id="63"> Mijn broer zat me aan te staren. </seg>
<seg id="64"> Hij zei: "Wat heb jij? Drink van het bier." </seg>
<seg id="65"> Toen keek hij me onderzoekend aan en zei: "O, ik hoop dat je niet inzit over dat gesprek dat oma met je had." </seg>
<seg id="66"> Ik zei: "Waar heb je het over?" </seg>
<seg id="67"> Hij zei: "O, oma vertelt alle kleinkinderen dat ze bijzonder zijn." </seg>
<seg id="68"> Ik was er kapot van. </seg>
<seg id="69"> En ik zal je iets bekennen. </seg>
<seg id="70"> Dit is misschien niet zo slim om te vertellen. </seg>
<seg id="71"> Ik weet dat dit wellicht wijd verspreid gaat worden. </seg>
<seg id="72"> Maar ik ben 52 jaar, en ik zal bekennen dat ik nog nooit een druppel alcohol heb gedronken. </seg>
<seg id="73"> Ik zeg dat niet om heilig te doen. Ik zeg dat omdat er kracht schuilt in identiteit. </seg>
<seg id="74"> Als we de juiste identiteit creëren, kunnen we dingen tegen de wereld zeggen die de wereld als onzinnig ziet. </seg>
<seg id="75"> We kunnen mensen dingen laten doen die ze voor onmogelijk hadden gehouden. </seg>
<seg id="76"> Natuurlijk vond mijn grootmoeder dat al haar kleinkinderen bijzonder waren. </seg>
<seg id="77"> Mijn grootvader zat tijdens de drooglegging in de gevangenis. </seg>
<seg id="78"> Mijn ooms stierven aan alcohol-gerelateerde ziekten. </seg>
<seg id="79"> Dit waren de dingen die zij belangrijk vond. </seg>
<seg id="80"> Ik heb geprobeerd iets te zeggen over ons strafrechtelijk systeem. </seg>
<seg id="81"> Dit land is tegenwoordig heel anders dan dat het 40 jaar geleden was. </seg>
<seg id="82"> In 1972 zaten er 300.000 mensen in de gevangenis. </seg>
<seg id="83"> Vandaag zijn dat er 2,3 miljoen. </seg>
<seg id="84"> De V.S. hebben het hoogste detentie-percentage in de wereld. </seg>
<seg id="85"> We hebben 7 miljoen mensen op proeftijd en voorwaardelijk vrij. </seg>
<seg id="86"> Massa-opsluiting heeft, naar mijn mening, onze wereld fundamenteel veranderd. </seg>
<seg id="87"> In arme gemeenschappen, gekleurde gemeenschappen, heerst een zekere wanhoop, een zekere hopeloosheid die gevormd wordt door deze feiten. </seg>
<seg id="88"> Eén op de drie zwarte mannen tussen de 18 en 30 jaar zit in de gevangenis, in hechtenis, of is op proeftijd of voorwaardelijk vrij. </seg>
<seg id="89"> In stedelijke gemeenschappen door het hele land -- Los Angeles, Philadelphia, Baltimore, Washington -- zitten 50 tot 60% van alle jonge gekleurde mannen in de gevangenis, in hechtenis, of zijn op proeftijd of voorwaardelijk vrij. </seg>
<seg id="90"> Ons systeem lijkt niet alleen te worden scheefgetrokken rond ras, maar ook vertekend door armoede. </seg>
<seg id="91"> We hebben in dit land een rechtssysteem dat je veel beter behandelt als je rijk en schuldig bent, dan wanneer je arm en onschuldig bent. </seg>
<seg id="92"> Rijkdom, niet schuldigheid, bepaalt resultaten. </seg>
<seg id="93"> Toch lijkt dat ons niet te deren. </seg>
<seg id="94"> De politiek van angst en woede doet ons geloven dat deze problemen niet de onze zijn. </seg>
<seg id="95"> We zijn onze verbinding kwijt. </seg>
<seg id="96"> Ik vind het interessant. </seg>
<seg id="97"> In ons werk zien we zeer interessante ontwikkelingen. </seg>
<seg id="98"> In mijn staat, Alabama, verlies je voorgoed je stemrecht bij een criminele veroordeling. </seg>
<seg id="99"> In Alabama heeft momenteel 34% van de zwarte mannelijke bevolking het recht verloren om te stemmen. </seg>
<seg id="100"> Wij projecteren dat over 10 jaar evenveel rechten ontnomen zullen zijn als het geval was vóór het aannemen van de Stemrecht-wet. </seg>
<seg id="101"> En er heerst een verbijsterende stilte. </seg>
<seg id="102"> Ik vertegenwoordig kinderen. </seg>
<seg id="103"> Veel van mijn cliënten zijn erg jong. </seg>
<seg id="104"> De Verenigde Staten zijn het enige land ter wereld waar 13-jarige kinderen veroordeeld worden om in de gevangenis te sterven. </seg>
<seg id="105"> We kennen levenslange opsluiting zonder vervroegde vrijlating voor kinderen. </seg>
<seg id="106"> In feite zijn er processen gaande. </seg>
<seg id="107"> Het enige land ter wereld. </seg>
<seg id="108"> Ik vertegenwoordig mensen in de dodencellen. </seg>
<seg id="109"> Interessant, die vraag van de doodstraf. </seg>
<seg id="110"> Er is ons geleerd te denken dat de werkelijke vraag is: verdienen mensen het te sterven voor hun misdaden? </seg>
<seg id="111"> Dat is een heel zinnige vraag. </seg>
<seg id="112"> Maar er is een andere manier om over onze identiteit na te denken. </seg>
<seg id="113"> Die andere denkwijze is niet: verdienen mensen te sterven voor begane misdaden, maar, mogen wij doden? </seg>
<seg id="114"> Ik bedoel, het is fascinerend. </seg>
<seg id="115"> De doodstraf in Amerika is getekend door fouten. </seg>
<seg id="116"> Voor iedere negen mensen die geëxecuteerd zijn, hebben we één onschuldige geïdentificeerd die gezuiverd van blaam vrijgelaten is uit de dodengang. </seg>
<seg id="117"> Een nogal verbijsterende foutmarge -- 1 op 9 mensen onschuldig. </seg>
<seg id="118"> Ik bedoel, het is fascinerend. </seg>
<seg id="119"> In de luchtvaart; we zouden mensen nooit laten vliegen als van elke 9 vliegtuigen die opstijgen, eentje zou neerstorten. </seg>
<seg id="120"> Maar we sluiten onszelf af voor dit probleem. </seg>
<seg id="121"> Het is niet ons probleem. </seg>
<seg id="122"> Niet onze last. </seg>
<seg id="123"> Niet onze strijd. </seg>
<seg id="124"> Ik praat veel over deze thema's. </seg>
<seg id="125"> Ik praat over ras en de vraag of we gerechtigd zijn te doden. </seg>
<seg id="126"> Als ik mijn studenten Zwarte Amerikaanse geschiedenis onderwijs, vertel ik ze over slavernij. </seg>
<seg id="127"> Ik vertel ze over terrorisme, het tijdperk dat begon aan het eind van de reconstructie en duurde tot aan de Tweede Wereldoorlog. </seg>
<seg id="128"> We weten er niet erg veel van. </seg>
<seg id="129"> Maar voor zwarte Amerikanen in dit land was deze periode getekend door terreur. </seg>
<seg id="130"> In veel gemeenschappen werden mensen gelyncht. </seg>
<seg id="131"> Er werden bomaanslagen gepleegd. </seg>
<seg id="132"> De dreiging van terreur vormde hun levens. </seg>
<seg id="133"> Die oudere mensen komen nu naar me toe en zeggen: "Meneer Stevenson, u spreekt in het openbaar. Zeg dat mensen moeten stoppen met doen alsof we na 11 september voor het eerst met terrorisme te maken hebben. </seg>
<seg id="134"> Ze zeggen: "Vertel ze dat we ermee zijn opgegroeid." </seg>
<seg id="135"> Die tijd van terrorisme werd uiteraard gevolgd door segregatie en decennia van raciale onderwerping en apartheid. </seg>
<seg id="136"> Toch hebben we in dit land een dynamiek waarin we niet willen praten over onze problemen. </seg>
<seg id="137"> We praten niet graag over onze geschiedenis. </seg>
<seg id="138"> Om die reden hebben we niet echt begrepen wat het betekende om de dingen te doen die we gedaan hebben. </seg>
<seg id="139"> We lopen voortdurend tegen elkaar op. </seg>
<seg id="140"> We creëren voortdurend spanningen en conflicten. </seg>
<seg id="141"> We praten met moeite over ras, en volgens mij is dat omdat we ons niet willen wagen aan een waarheids- en verzoeningsproces. </seg>
<seg id="142"> In Zuid Afrika begrepen mensen dat we apartheid niet konden overwinnen zonder inzet voor 'waarheid en verzoening'. </seg>
<seg id="143"> In Rwanda, zelfs na de genocide, bestond deze inzet ook, maar in ons land hebben we dat nagelaten. </seg>
<seg id="144"> Ik gaf in Duitsland lezingen over de doodstraf. </seg>
<seg id="145"> Het was fascinerend, want een van de geleerden stond op na de presentatie en zei: "Het is zeer verontrustend te horen waarover u spreekt." </seg>
<seg id="146"> Hij zei: "Wij hebben in Duitsland geen doodstraf. </seg>
<seg id="147"> En uiteraard kunnen we in Duitsland nooit een doodstraf hebben." </seg>
<seg id="148"> Het werd heel stil in de zaal. Toen zei een vrouw: "Het is onmogelijk, met onze geschiedenis, dat we ooit op systematische wijze andere mensen kunnen doden. </seg>
<seg id="149"> Het zou gewetenloos zijn, als wij voorbedacht en bewust mensen zouden executeren." </seg>
<seg id="150"> Ik dacht daarover na. </seg>
<seg id="151"> Hoe zou het voelen om in een wereld te leven waarin de Duitse Staat mensen executeerde, vooral als die overwegend Joods waren? </seg>
<seg id="152"> Ik zou het ondraaglijk vinden. </seg>
<seg id="153"> Het zou gewetenloos zijn. </seg>
<seg id="154"> En toch, in dit land, in de staten van het 'Oude Zuiden', executeren we mensen -- en loop je een 11 x grotere kans de doodstraf te krijgen als het slachtoffer blank is dan wanneer die zwart is, 22 x meer kans daarop als de verdachte zwart is en het slachtoffer blank -- in diezelfde staten waar de mensen die gelyncht werden in de grond begraven liggen. </seg>
<seg id="155"> Toch is er die ongeraaktheid. </seg>
<seg id="156"> Maar ik geloof dat onze identiteit gevaar loopt. </seg>
<seg id="157"> Dat als deze moeilijke dingen ons niet raken, de positieve en mooie dingen daaronder te lijden hebben. </seg>
<seg id="158"> We houden van innovatie. </seg>
<seg id="159"> We houden van technologie en creativiteit. </seg>
<seg id="160"> We houden van amusement. </seg>
<seg id="161"> Maar uiteindelijk worden deze realiteiten overschaduwd door lijden, misstanden, degradatie, marginalisatie. </seg>
<seg id="162"> Ik vind het noodzakelijk deze twee te integreren. </seg>
<seg id="163"> Uiteindelijk hebben we het over de behoefte om hoopvoller te zijn en meer toegewijd aan de fundamentele uitdagingen van een complexe wereld. </seg>
<seg id="164"> Voor mij betekent dat denken en praten over de armen, de achtergestelden, zij die nooit een TED zullen bijwonen. </seg>
<seg id="165"> Maar aan ze denken op een wijze die geïntegreerd is in onze eigen levens. </seg>
<seg id="166"> Uiteindelijk moeten we allemaal dingen geloven zonder ze gezien te hebben. </seg>
<seg id="167"> Zo rationeel als we zijn, zo toegewijd aan het intellect... </seg>
<seg id="168"> Innovatie, creativiteit, ontwikkeling komen niet alleen van de ideeën in ons brein. </seg>
<seg id="169"> Ze komen van de ideeën in ons brein die tevens gevoed worden door een overtuiging in ons hart. </seg>
<seg id="170"> Het is deze geest-hartverbinding die ons volgens mij ertoe zet niet slechts te letten op alle stralende, fonkelende dingen, maar ook de donkere en moeilijke dingen. </seg>
<seg id="171"> Vaclav Havel, de grote Tsjechische leider, sprak hierover. </seg>
<seg id="172"> Hij zei: "Toen wij in Oost-Europa te maken hadden met onderdrukking, wilden we allerlei dingen, maar wat we vooral nodig hadden was hoop, een oriëntatie van de geest, een bereidheid om soms op hopeloze plaatsen getuige te zijn." </seg>
<seg id="173"> Die gerichtheid van geest is de kern van hetgeen waar volgens mij zelfs TED-gemeenschappen betrokken moeten zijn. </seg>
<seg id="174"> Er is geen onthechting rondom technologie en design die ons toestaat volledig menselijk te zijn totdat we aandacht besteden aan lijden, armoede, uitsluiting en ongerechtigheid. </seg>
<seg id="175"> Nou moet ik je waarschuwen dat dit soort identiteit een veel uitdagender soort identiteit is dan een die daar geen aandacht aan besteedt. </seg>
<seg id="176"> Het vreet aan je. </seg>
<seg id="177"> Als jonge advocaat had ik het voorrecht om Rosa Parks te ontmoeten. </seg>
<seg id="178"> Mevrouw Parks kwam zo nu en dan terug naar Montgomery, en kwam dan bijeen met twee van haar beste vriendinnen, twee oudere vrouwen: Johnnie Carr, die de Montgomery bus-boycot organiseerde -- verbazingwekkende zwarte vrouw -- en Virginia Durr, een blanke vrouw wiens echtgenoot, Clifford Durr, advocaat was van Dr. King. </seg>
<seg id="179"> Deze vrouwen kwamen samen en praatten alleen maar. </seg>
<seg id="180"> Zo nu en dan belde Mevrouw Carr me op en zei: "Bryan, Mevr. Parks komt hierheen. We komen samen om wat te praten. </seg>
<seg id="181"> Wil je hierheen komen om te luisteren?" </seg>
<seg id="182"> En dan zei ik: "Ja mevrouw, graag." </seg>
<seg id="183"> En zij zei: "Wat ga je doen als je hier bent?" </seg>
<seg id="184"> Ik zei: "Ik ga luisteren." </seg>
<seg id="185"> Ik ging er dan heen en luisterde alleen maar. </seg>
<seg id="186"> Het was zo stimulerend en gaf zoveel kracht. </seg>
<seg id="187"> Ik zat een keer naar deze vrouwen te luisteren en na enkele uren draaide Mevrouw Parks zich naar mij en zei: "Bryan, vertel me eens wat het Equal Justice Initiative is. </seg>
<seg id="188"> Vertel eens wat jullie proberen te doen." </seg>
<seg id="189"> En ik stak van wal. </seg>
<seg id="190"> Ik zei: "Wij proberen ongerechtigheid aan de kaak te stellen. </seg>
<seg id="191"> We proberen onterecht veroordeelden te helpen. </seg>
<seg id="192"> We proberen vooringenomenheid en discriminatie in het strafrechtelijke systeem aan te kaarten. </seg>
<seg id="193"> We willen een einde aan levenslange opsluiting van kinderen. </seg>
<seg id="194"> We proberen iets te doen aan de doodstraf. </seg>
<seg id="195"> We proberen het aantal gevangenen omlaag te brengen. </seg>
<seg id="196"> We proberen massa-detentie te beëindigen." </seg>
<seg id="197"> Toen ik klaar was met mijn verhaal keek ze me aan en zei: "Mmm mmm mmm." </seg>
<seg id="198"> Ze zei: "Daarvan word je moe, moe, moe..." </seg>
<seg id="199"> Toen leunde Mevr. Carr voorover, legde haar vinger op mijn gezicht, en zei: "Daarom moet je dapper, dapper, dapper zijn." </seg>
<seg id="200"> Ik ben ervan overtuigd dat de TED-gemeenschap dapperder moet zijn. </seg>
<seg id="201"> We moeten manieren vinden om deze uitdagingen aan te gaan, deze problemen, het lijden. </seg>
<seg id="202"> Uiteindelijk hangt onze menselijkheid namelijk af van ieders menselijkheid. </seg>
<seg id="203"> Ik heb heel simpele dingen geleerd in het werk dat ik doe. </seg>
<seg id="204"> Het heeft me heel simpele dingen geleerd. </seg>
<seg id="205"> Ik ben gaan begrijpen, en geloven, dat ieder van ons méér is dan het ergste dat we ooit gedaan hebben. </seg>
<seg id="206"> Dat geloof ik voor iedere persoon op onze planeet. </seg>
<seg id="207"> Als iemand liegt, is hij niet alleen een leugenaar. </seg>
<seg id="208"> Als iemand iets ontvreemdt, is hij niet alleen een dief. </seg>
<seg id="209"> Zelfs als je iemand vermoordt, ben je niet alleen maar een moordenaar. </seg>
<seg id="210"> Daarom is er een fundamentele menselijke waardigheid die wettelijk gerespecteerd moet worden. </seg>
<seg id="211"> Ook geloof ik dat in vele delen van dit land, en zeker in andere delen op deze planeet, het tegenovergestelde van armoede niet rijkdom is. </seg>
<seg id="212"> Dat geloof ik niet. </seg>
<seg id="213"> Ik denk dat op teveel plaatsen, het tegenovergestelde van armoede, gerechtigheid is. </seg>
<seg id="214"> Als laatste geloof ik dat, ondanks dat het zo dramatisch en mooi en inspirerend is, en zo stimulerend, we uiteindelijk niet beoordeeld zullen worden op onze technologie, niet op ons design, niet op ons intellect en onze ratio. </seg>
<seg id="215"> Uiteindelijk beoordeel je het karakter van een maatschappij niet op hoe zij haar rijken en bevoordeelden behandelt, maar op hoe ze haar armen behandelt, de verdoemden, de opgeslotenen. </seg>
<seg id="216"> Want het is in die nexus dat we diepgaande dingen beginnen te begrijpen over wie we zijn. </seg>
<seg id="217"> Soms raak ik uit balans. Ik zal eindigen met dit verhaal. </seg>
<seg id="218"> Ik duw soms te hard. </seg>
<seg id="219"> Ik raak vermoeid, zoals ieder van ons. </seg>
<seg id="220"> Soms draven die ideeën een beetje door, op manieren die belangrijk zijn. </seg>
<seg id="221"> Ik vertegenwoordig kinderen die veroordeeld zijn tot zeer zware straffen. </seg>
<seg id="222"> In het huis van bewaring zie ik dan mijn cliënt van 13 of 14, die is aangemerkt om terecht te staan als een volwassene. </seg>
<seg id="223"> Ik denk dan: tjonge, hoe kan dat? </seg>
<seg id="224"> Hoe kan een rechter je veranderen in iets dat je niet bent? </seg>
<seg id="225"> De rechter heeft hem aangemerkt als volwassene, maar ik zie een kind. </seg>
<seg id="226"> Ik was op een avond te laat wakker en dacht: tjonge, als je de rechter je kan veranderen in iets dat je niet bent, moet die rechter magische krachten hebben. </seg>
<seg id="227"> Ja, Bryan, de rechter heeft magische krachten. </seg>
<seg id="228"> Je zou er een portie van moeten vragen. </seg>
<seg id="229"> En omdat ik te laat wakker was, en niet helder nadacht, begon ik te werken aan een motie. </seg>
<seg id="230"> Ik had een cliënt van 14 jaar, een arm zwart jochie. </seg>
<seg id="231"> En ik begon die motie te schrijven, met als titel: "Motie om mijn arme, 14-jarige zwarte mannelijke cliënt te berechten als bevoorrechte, blanke 75-jarige zakenman." </seg>
<seg id="232"> Ik schreef in mijn motie over procedurele fouten en wangedrag van de politie en gerechtelijk wangedrag. </seg>
<seg id="233"> Er was een absurde zin over het ontbreken van enig gedrag in dit land, omdat het allemaal wangedrag is. </seg>
<seg id="234"> De volgende ochtend stond ik op en dacht: droomde ik die waanzinnige motie, of heb ik die echt geschreven? </seg>
<seg id="235"> Tot mijn afgrijzen had ik ze niet alleen geschreven, maar tevens naar de rechtbank gestuurd. </seg>
<seg id="236"> Enkele maanden later was ik het alweer allemaal vergeten. </seg>
<seg id="237"> Toen daagde het bij me, o hemel, ik moet naar de rechtbank voor deze zaak. </seg>
<seg id="238"> Ik stapte in mijn auto -- en ik voelde me echt overweldigd... overweldigd -- </seg>
<seg id="239"> Ik stapte in mijn auto en reed naar deze rechtbank. </seg>
<seg id="240"> Ik zat te denken: "Dit wordt zo moeilijk, zo pijnlijk". </seg>
<seg id="241"> Ik stapte uit en liep op de rechtbank af, </seg>
<seg id="242"> en terwijl ik de trappen van de rechtbank opliep, was daar een oudere zwarte man die de conciërge was van de rechtbank. </seg>
<seg id="243"> Toen deze man me zag, kwam hij naar me toe en vroeg: "Wie bent u?" </seg>
<seg id="244"> Ik zei: "Ik ben advocaat." Hij vroeg: "Advocaat?" Ik zei: "Ja meneer". </seg>
<seg id="245"> En die man kwam op me af en omarmde me. </seg>
<seg id="246"> Hij fluisterde in m'n oor. </seg>
<seg id="247"> Hij zei: "Ik ben zo trots op je". </seg>
<seg id="248"> Ik moet je zeggen, dat gaf me kracht. </seg>
<seg id="249"> Het verbond me met iets diep binnenin me over identiteit, over het vermogen van elke persoon om bij te dragen aan een gemeenschap, aan een hoopvol perspectief. </seg>
<seg id="250"> Ik ging de rechtszaal binnen. </seg>
<seg id="251"> Zodra ik binnenliep, zag de rechter me aankomen. </seg>
<seg id="252"> Hij vroeg: "Meneer Stevenson, hebt u die krankzinnige motie geschreven?" </seg>
<seg id="253"> Ik zei: "Ja, edelachtbare". Er ontstond een discussie. </seg>
<seg id="254"> Mensen kwamen binnenstromen omdat ze woedend waren </seg>
<seg id="255"> dat ik die dingen had geschreven. </seg>
<seg id="256"> Politiemensen kwamen binnen en assistent-aanklagers en griffiers. </seg>
<seg id="257"> Voor ik het wist stond de rechtszaal vol met mensen die boos waren dat we over ras praatten, dat we over armoede praatten, dat we over ongelijkheid praatten. </seg>
<seg id="258"> Uit mijn ooghoeken zag ik die conciërge heen en weer lopen. </seg>
<seg id="259"> Hij bleef maar door het raam kijken. </seg>
<seg id="260"> Hij hoorde al het geruzie. </seg>
<seg id="261"> Uiteindelijk kwam hij naar binnen met een bezorgde blik en ging achter me zitten, bijna in het verdedigingsbankje. </seg>
<seg id="262"> Zo'n 10 minuten later zei de rechter dat we gingen pauzeren. </seg>
<seg id="263"> In de pauze was er een hulpsherrif die beledigd was dat de conciërge in de rechtszaal zat. </seg>
<seg id="264"> De hulpsherrif sprong op en rende naar de oudere zwarte man. </seg>
<seg id="265"> Hij zei: "Jimmy, wat doe je in deze rechtszaal?" </seg>
<seg id="266"> En die oudere zwarte man stond op en keek de hulpsherrif aan en keek mij aan en hij zei: "Ik ben deze rechtszaal binnengekomen om deze jongeman te zeggen: houd je blik op de prijs gericht, hou vol." </seg>
<seg id="267"> Ik ben naar TED gekomen omdat ik denk dat velen van jullie begrijpen dat hoewel de morele boog van het universum lang is, hij naar gerechtigheid buigt. </seg>
<seg id="268"> Dat we geen volwaardige mensen kunnen zijn totdat we geven om mensenrechten en fundamentele waardigheid. </seg>
<seg id="269"> Dat al ons overleven gebonden is aan het overleven van iedereen. </seg>
<seg id="270"> Dat onze visies van technologie en design en amusement en creativiteit moeten samengaan met visies van humaniteit, compassie en gerechtigheid. </seg>
<seg id="271"> En meest van al: degenen van jullie die dat delen, kom ik simpelweg vertellen om je ogen op de prijs gericht te houden, niet opgeven. </seg>
<seg id="272"> Mijn hartelijke dank. </seg>
<seg id="273"> Je hoorde en zag een klaarblijkelijk verlangen in dit publiek, deze gemeenschap, om je op je weg te helpen en iets aan dit thema te doen. </seg>
<seg id="274"> Behalve het uitschrijven van een check -- wat kunnen we doen? </seg>
<seg id="275"> Er zijn overal om ons heen mogelijkheden. </seg>
<seg id="276"> Als je in de staat Californië woont, bijvoorbeeld, is er een referendum de komende lente dat gaat trachten om iets van het geld dat we aan de politiek van bestraffing uitgeven, anders te besteden. </seg>
<seg id="277"> Bijvoorbeeld, hier in Californië gaan we een miljard dollar uitgeven aan de doodstraf in de komende vijf jaar. ...een miljard dollar. </seg>
<seg id="278"> Terwijl 46% van alle moordzaken niet tot een aanhouding leiden. </seg>
<seg id="279"> 56% van verkrachtingszaken ook niet. </seg>
<seg id="280"> Dus hier is een kans om dat te veranderen. </seg>
<seg id="281"> Dit referendum wil deze dollars aan rechtshandhaving en veiligheid besteden. </seg>
<seg id="282"> Ik denk dat er mogelijkheden genoeg zijn. </seg>
<seg id="283"> Er is een grote afname geweest in criminaliteit in Amerika over de laatste drie decennia. </seg>
<seg id="284"> Daarbij wordt soms gesteld dat dit komt dankzij de toegenomen detentie-aantallen. </seg>
<seg id="285"> Wat zou je zeggen tegen iemand die dat gelooft? </seg>
<seg id="286"> In feite is het aantal geweldsdelicten relatief stabiel gebleven. </seg>
<seg id="287"> De grote toename in massadetentie in dit land was niet in de categorie geweldsdelicten. </seg>
<seg id="288"> Het was die foute 'oorlog tegen drugs'. </seg>
<seg id="289"> Daarvandaan komt die dramatische toename in onze gevangenispopulatie. </seg>
<seg id="290"> En we zijn doorgedraafd in onze bestraffingsretoriek. </seg>
<seg id="291"> We hebben 'driemaal, scheepsrecht'-wetten waarbij mensen voorgoed opgesloten worden vanwege de diefstal van een fiets, voor kleine vermogensdelicten, in plaats van ze deze dingen terug te laten geven aan de mensen die de dupe waren. </seg>
<seg id="292"> Ik geloof dat we meer moeten doen voor de gedupeerden, niet minder. </seg>
<seg id="293"> Ik denk dat onze huidige bestraffingsfilosofie niets doet voor wie dan ook. </seg>
<seg id="294"> Ik denk dat dit de oriëntatie is die we moeten veranderen. </seg>
<seg id="295"> Bryan, je hebt hier een gigantische snaar geraakt. </seg>
<seg id="296"> Je bent een inspirerende persoon. </seg>
<seg id="297"> Dank je wel dat je naar TED kwam. Dank je. </seg>
</doc>
<doc docid="1375" genre="lectures">
<url>http://www.ted.com/talks/lang/nl/peter_diamandis_abundance_is_our_future.html</url>
<description>Op het podium van TED2012 breekt Peter Diamandis een lans voor optimisme - dat we de uitdagingen die ons te wachten staan, zullen aankunnen door uitvindingen en innovatie. "Ik zeg niet dat we geen problemen zullen hebben, dat staat als een paal boven water, maar uiteindelijk zullen we ze de baas worden."</description>
<keywords>cities,invention,sustainability,technology</keywords>
<talkid>1375</talkid>
<title> Overvloed is onze toekomst</title>
<seg id="1"> Omroeper: "In de nasleep van de dood van Bin Laden hebben bedreigingen een toppunt bereikt." </seg>
<seg id="2"> "Hongersnood in Somalië." "Politie pepperspray." </seg>
<seg id="3"> "Misdaadkartels." "Gevaarlijke cruisemaatschappijen." </seg>
<seg id="4"> "Maatschappelijk verval." "65 doden." </seg>
<seg id="5"> "Tsunami-alarm." "Cyber-aanvallen." </seg>
<seg id="6"> "Drugsoorlog. Massavernietigingswapens. Tornado." </seg>
<seg id="7"> "Recessie. Terug naar af. Laatste oordeel. Egypte. Syrië." </seg>
<seg id="8"> "Crisis. Dood. Ramp." </seg>
<seg id="9"> "Oh, mijn God." </seg>
<seg id="10"> dat zijn slechts enkele van de clips die ik de afgelopen zes maanden verzamelde - Het konden evengoed de laatste zes dagen of de laatste zes jaar zijn geweest. </seg>
<seg id="11"> Het punt is dat de nieuwsmedia ons bij voorkeur negatieve verhalen voorschotelen want die trekken onze aandacht. </seg>
<seg id="12"> Daar is een zeer goede reden voor. </seg>
<seg id="13"> Elke seconde van elke dag brengen onze zintuigen ons veel meer gegevens dan onze hersenen kunnen verwerken. </seg>
<seg id="14"> Omdat niets is voor ons belangrijker is dan overleven gaan al die gegevens eerst naar een oud sliertje van de temporale kwab: de amygdala. </seg>
<seg id="15"> De amygdala is onze vroegtijdige-waarschuwingsdetector, onze gevaardetector. </seg>
<seg id="16"> Hij sorteert en doorzoekt alle informatie naar iets gevaarlijks in onze omgeving. </seg>
<seg id="17"> In een aantal nieuwsberichten zullen we bij voorkeur naar de negatieve zoeken. </seg>
<seg id="18"> Dat oude krantengezegde: "Rampen doen verkopen.", is heel waar. </seg>
<seg id="19"> Met al die digitale apparaten die ons steeds maar negatieve berichten brengen, 7 dagen per week, 24 uur per dag, is het geen wonder dat we pessimistisch zijn. </seg>
<seg id="20"> Het is geen wonder dat mensen denken dat de wereld er steeds erger aan toe is. </seg>
<seg id="21"> Maar misschien klopt dat niet. </seg>
<seg id="22"> Misschien zien we de dingen door een vervormende bril. </seg>
<seg id="23"> Misschien zal de enorme vooruitgang die we de afgelopen eeuw hebben gemaakt wel zodanig versnellen dat we in de komende drie decennia een wereld van overvloed kunnen creëren. </seg>
<seg id="24"> Ik zeg niet dat we geen problemen hebben zoals de klimaatcrisis, het uitsterven van soorten, water- en energietekorten. </seg>
<seg id="25"> Als mensen zijn we veel beter in staat problemen van ver te zien aankomen, maar uiteindelijk worden we ze de baas. </seg>
<seg id="26"> Laat ons eerst eens naar de vorige eeuw kijken om te zien waar we naartoe gaan. </seg>
<seg id="27"> In de afgelopen honderd jaar is de gemiddelde menselijke levensduur meer dan verdubbeld, is het gemiddelde inkomen per hoofd gecorrigeerd voor inflatie over de hele wereld verdrievoudigd. </seg>
<seg id="28"> Kindersterfte daalde met een factor 10. </seg>
<seg id="29"> Daarbij zijn de kosten voor voedsel, elektriciteit, transport, communicatie 10 tot 1000-voudig gedaald. </seg>
<seg id="30"> Steve Pinker heeft aangetoond dat we in feite in de meest vredige tijd van de menselijke geschiedenis leven. </seg>
<seg id="31"> Charles Kenny toonde aan dat de wereldwijde geletterdheid in de laatste 130 jaar van 25 procent tot meer dan 80 procent is gegaan. </seg>
<seg id="32"> We leven echt in een buitengewone tijd. </seg>
<seg id="33"> Veel mensen vergeten dit. </seg>
<seg id="34"> We plaatsen onze verwachtingen hoger en hoger. </seg>
<seg id="35"> Armoede wordt door ons hergedefinieerd. </seg>
<seg id="36"> Bedenk dat in het Amerika van vandaag de meerderheid van de mensen onder de armoedegrens nog steeds elektriciteit, water, toiletten, koelkasten, televisie, mobiele telefoons, airconditioning en auto's hebben. </seg>
<seg id="37"> De rijkste roofridders van de vorige eeuw, de keizers op deze planeet hadden nooit kunnen dromen van een dergelijke luxe. </seg>
<seg id="38"> Veel hiervan komt voort uit de technologie en de laatste tijd van exponentieel groeiende technologieën. </seg>
<seg id="39"> Mijn goede vriend Ray Kurzweil toonde aan dat elk gereedschap uit de informatietechnologie deze curve, de Wet van Moore, gaat volgen en om de 12 tot 24 maanden een verdubbeling van prijs-prestatieverhouding ondergaat. </seg>
<seg id="40"> Daarom is de mobiele telefoon in je zak letterlijk een miljoen keer goedkoper en duizend keer sneller dan een supercomputer van de jaren 70. </seg>
<seg id="41"> Kijk nu naar deze curve. </seg>
<seg id="42"> Dit is de wet van Moore in de afgelopen honderd jaar. </seg>
<seg id="43"> Let in deze curve op twee dingen: </seg>
<seg id="44"> Nummer één, hoe glad ze is - doorheen goede en slechte tijden, oorlog en vrede, doorheen recessie-, depressie- en haussetijden. </seg>
<seg id="45"> Dit komt doordat snellere computers gebruikt worden om nog snellere computers te bouwen. </seg>
<seg id="46"> Onze grote moeilijkheden hebben dit niet afgeremd. </seg>
<seg id="47"> Zelfs al is de linkeras van de curve logaritmisch, dan krult ze nog omhoog. </seg>
<seg id="48"> Dat wil zeggen dat zelfs de versnelling van de technologie versnelt. </seg>
<seg id="49"> Een aantal buitengewoon krachtige technologieën waar we allemaal baat bij hebben, volgen deze wet van Moore. </seg>
<seg id="50"> Cloud computing, wat mijn vrienden bij Autodesk 'oneindig computing' noemen; sensoren en netwerken; robotica; 3D-printen democratiseert en distribueert gepersonaliseerde productie wereldwijd; synthetische biologie; brandstoffen, vaccins en voedingsmiddelen; digitale geneeskunde, nano-materialen; artificiële intelligentie. </seg>
<seg id="51"> Ik bedoel maar, hoeveel van jullie hebben IBM's Watson Jeopardy zien winnen? </seg>
<seg id="52"> Dat was episch. </seg>
<seg id="53"> Ik overliep het nieuws op zoek naar de beste krantenkop. </seg>
<seg id="54"> Ik hou van deze: "Watson overwint menselijke tegenstanders." </seg>
<seg id="55"> Jeopardy is geen gemakkelijk spel. </seg>
<seg id="56"> Het gaat om de nuance van de menselijke taal. </seg>
<seg id="57"> Stel je voor dat A.I. als deze op de cloud beschikbaar zou zijn voor iedereen met een mobiele telefoon. </seg>
<seg id="58"> Vier jaar geleden hier bij TED, startten Ray Kurzweil en ik een nieuwe universiteit: de Singularity University. </seg>
<seg id="59"> We onderwijzen onze studenten in al deze technologieën en vooral hoe ze kunnen worden ingezet om de grote uitdagingen van de mensheid op te lossen. </seg>
<seg id="60"> Elk jaar vragen wij hen om een bedrijf of een product of een service te starten die het leven van een miljard mensen binnen tien jaar positief zou kunnen beïnvloeden. </seg>
<seg id="61"> Denk daar eens aan, dat een groep studenten letterlijk de levens van een miljard mensen kan beïnvloeden . </seg>
<seg id="62"> 30 jaar geleden zou dat belachelijk hebben geklonken. </seg>
<seg id="63"> Vandaag kunnen we tientallen bedrijven aanwijzen die juist dat hebben gedaan. </seg>
<seg id="64"> Als ik denk aan het creëren van overvloed, is dat niet het creëren van een luxeleven voor iedereen op deze planeet. Het gaat om een leven van mogelijkheden te scheppen. </seg>
<seg id="65"> Het gaat om dat wat schaars was overvloedig te maken. </seg>
<seg id="66"> Schaarste hangt af van de omstandigheden en technologie geeft ons de hulpmiddelen. </seg>
<seg id="67"> Laat me jullie een voorbeeld geven. </seg>
<seg id="68"> Dit is een verhaal van Napoleon III in het midden van de jaren 1800. </seg>
<seg id="69"> Hij is de kerel aan de linkerkant. </seg>
<seg id="70"> Hij nodigde de koning van Siam uit voor het diner. </seg>
<seg id="71"> Al de troepen van Napoleon kregen zilveren bestek, Napoleon zelf at met gouden bestek. </seg>
<seg id="72"> Maar de koning van Siam kreeg aluminium tafelbestek. </seg>
<seg id="73"> Aluminium was het meest waardevolle metaal op de planeet, waardevoller dan goud en platina. </seg>
<seg id="74"> Dat is de reden waarom de top van het Washington Monument van aluminium is. </seg>
<seg id="75"> Ook al bestaat 8,3 procent van de Aarde uit aluminium, het komt niet voor als zuiver metaal. </seg>
<seg id="76"> Het zit gebonden aan zuurstof en silicaten. </seg>
<seg id="77"> Maar door de technologie van de elektrolyse werd aluminium zo goedkoop dat het wegwerpmateriaal werd. </seg>
<seg id="78"> Laten we deze analogie naar de toekomst projecteren. </seg>
<seg id="79"> We denken aan energieschaarste. </seg>
<seg id="80"> Dames en heren, onze planeet baadt in 5000 maal meer energie dan we jaarlijks gebruiken. </seg>
<seg id="81"> Elke 88 minuten raakt 16 terawatt aan energie het aardoppervlak. </seg>
<seg id="82"> Het draait niet om schaarste, het draait om toegankelijkheid. </seg>
<seg id="83"> Er is hier goed nieuws. </seg>
<seg id="84"> Dit jaar zijn voor de eerst de kosten van zonne-energie in India 50 procent van de kosten van diesel-elektriciteit - 8,8 roepies tegen 17 roepies. </seg>
<seg id="85"> De kosten van zonne-energie daalden vorig jaar met 50 procent. </seg>
<seg id="86"> Vorige maand publiceerde MIT een onderzoek waaruit blijkt dat tegen het einde van dit decennium in de zonnige delen van de Verenigde Staten, zonne-energie zes cent per kilowattuur zal kosten tegen 15 cent als nationaal gemiddelde. </seg>
<seg id="87"> Als we energie in overvloed hebben, hebben we ook water in overvloed. </seg>
<seg id="88"> We praten over wateroorlogen. </seg>
<seg id="89"> Weet je nog dat Carl Sagan de Voyager-ruimtesonde terug naar de Aarde liet draaien, toen ze in 1990 net voorbij Saturnus was aangekomen? </seg>
<seg id="90"> Hij nam een beroemde foto. Hoe werd die weer genoemd? </seg>
<seg id="91"> 'Een Vaal Blauw Stipje' </seg>
<seg id="92"> Omdat we op een waterplaneet leven. </seg>
<seg id="93"> We leven op een planeet die voor 70 procent onder water staat. </seg>
<seg id="94"> Ja, 97,5 procent ervan is zout water, twee procent is ijs en we vechten om die halve procent zoetwater op deze planeet, maar ook hier is er hoop. </seg>
<seg id="95"> Er staat technologie aan te komen, niet 10, 20 jaar na nu, nee, op dit moment. </seg>
<seg id="96"> Nanotechnologie, nanomaterialen. </seg>
<seg id="97"> Vanmorgen sprak ik met Dean Kamen, een van de grote doe-het-zelf-vernieuwers. Ik mag van hem met jullie over zijn Slingshottechnologie praten. Misschien hebben velen van jullie er al van gehoord. Het ding is ongeveer zo groot als een kleine koelkast. </seg>
<seg id="98"> Het kan per dag duizend liter schoon drinkwater genereren vanuit elke bron - zout water, vervuild water, latrine - voor minder dan twee dollarcent per liter. </seg>
<seg id="99"> De voorzitter van Coca-Cola heeft net toegestemd om honderden van deze systemen in de derde wereld op grote schaal te testen. </seg>
<seg id="100"> Als dat slaagt - en ik heb er alle vertrouwen in - zal Coca-Cola het wereldwijd in 206 landen over heel de planeet gaan toepassen. </seg>
<seg id="101"> Dit soort technologische innovatie bestaat vandaag de dag al. </seg>
<seg id="102"> We hebben dit gezien met de mobiele telefoons. </seg>
<seg id="103"> Tegen het einde van 2013 gaan we tot 70 procent penetratie van mobiele telefoons hebben in de ontwikkelingslanden. </seg>
<seg id="104"> Een Masaikrijger in het midden van Kenia beschikt over betere mobiele communicatie dan president Reagan 25 jaar geleden. </seg>
<seg id="105"> Als ze Google hebben op hun smartphone, hebben ze toegang tot meer kennis en informatie dan president Clinton 15 jaar geleden. </seg>
<seg id="106"> Ze leven in een wereld van informatie- en communicatieovervloed die niemand ooit had kunnen voorspellen. </seg>
<seg id="107"> Beter nog, de dingen waar jullie en ik vele, vele duizenden dollars aan hebben gespendeerd - GPS, HD-video en foto's, bibliotheken met boeken en muziek, medische diagnostische technologie - worden nu letterlijk gedematerialiseerd en gedemonetiseerd in je mobiele telefoon. </seg>
<seg id="108"> Waarschijnlijk zit het beste deel hiervan aan te komen in de gezondheidszorg. </seg>
<seg id="109"> Vorige maand had ik het genoegen bij de Qualcomm Stichting de Qualcomm Tricorder X Prijs van 10 miljoen dollar aan te kondigen. </seg>
<seg id="110"> Wij dagen nu teams over de hele wereld uit om deze technologieën te combineren in een mobiel apparaat waar je mee kunt spreken, want het heeft A.I. aan boord. Je hoest erop, je kan ermee vingerbloed prikken. </seg>
<seg id="111"> Om te winnen moet het in staat zijn om een betere diagnose te stellen dan een team gecertificeerde artsen. </seg>
<seg id="112"> Stel je letterlijk dit apparaat voor in een derdewereldland zonder artsen, met 25 procent ziektelast en slechts 1,3 procent gezondheidszorgwerkers. </seg>
<seg id="113"> Als dit apparaat een RNA- of DNA-virus niet herkent, roept het het CDC op en voorkomt zo dat er een pandemie uitbreekt. </seg>
<seg id="114"> Maar hier ligt de grootste kracht voor het tot stand brengen van een wereld van overvloed. </seg>
<seg id="115"> Ik noem het het opkomende miljard. </seg>
<seg id="116"> Deze witte lijnen hier stellen de bevolking voor. </seg>
<seg id="117"> We zijn net de zeven miljard bewoners op aarde gepasseerd. </seg>
<seg id="118"> Tussen haakjes, de beste bescherming tegen een bevolkingsexplosie is te zorgen voor een goed opgeleide en gezonde wereld. </seg>
<seg id="119"> In 2010 waren net geen twee miljard mensen aangesloten op het internet. </seg>
<seg id="120"> Tegen 2020 gaat dat van twee miljard naar vijf miljard internetgebruikers. </seg>
<seg id="121"> Drie miljard nieuwe geesten waar niemand ooit van hoorde, gaan deelnemen aan het wereldwijde gesprek. </seg>
<seg id="122"> Wat zullen deze mensen willen? </seg>
<seg id="123"> Wat zullen ze verbruiken? Wat zullen ze verlangen? </seg>
<seg id="124"> In plaats van een economische recessie, staan we aan het begin van de grootste economische injectie ooit. </seg>
<seg id="125"> Deze mensen vertegenwoordigen tientallen biljoenen dollars voor de wereldeconomie. </seg>
<seg id="126"> Ze zullen gezonder zijn dankzij de Tricorder en ze zullen beter opgeleid zijn door middel van de Khan Academy. Door middel van 3D-printen en 'oneindig computing' zullen ze productiever zijn dan ooit tevoren. </seg>
<seg id="127"> Wat kunnen die opkomende drie miljard gezonde, goed opgeleide, productieve leden van de mensheid ons brengen? </seg>
<seg id="128"> Wat dacht je van een aantal stemmen die nooit gehoord zijn. </seg>
<seg id="129"> Wat dacht je van het geven van een stem aan de onderdrukten, waar dan ook, een stem om te worden gehoord en om voor het eerst te handelen? </seg>
<seg id="130"> Wat zullen deze drie miljard mensen brengen? </seg>
<seg id="131"> Wat dacht je van bijdragen die we niet eens kunnen voorspellen? </seg>
<seg id="132"> Het voornaamste wat ik heb geleerd bij de X Prize is dat kleine teams gedreven door hun passie met een duidelijke focus bijzondere dingen kunnen doen, dingen die in het verleden alleen grote bedrijven en overheden aankonden. </seg>
<seg id="133"> Ik wil afsluiten met een verhaal dat me echt heeft begeesterd. </seg>
<seg id="134"> Er bestaat een programma waar sommigen van jullie </seg>
<seg id="135"> misschien van hebben gehoord: Foldit. </seg>
<seg id="136"> Het kwam van de Universiteit van Washington in Seattle. </seg>
<seg id="137"> Met dit spel kunnen spelers voor een sequentie aminozuren uitzoeken hoe die zich tot een eiwit gaat vouwen. </seg>
<seg id="138"> Hoe het opvouwt, bepaalt de structuur en </seg>
<seg id="139"> de functionaliteit ervan: heel belangrijk voor onderzoek in de geneeskunde. </seg>
<seg id="140"> Tot nu toe kon alleen een supercomputer het probleem aan. </seg>
<seg id="141"> Dit spel werd gespeeld door hoogleraren, enzovoort. </seg>
<seg id="142"> Maar letterlijk honderdduizenden mensen begonnen het online te spelen. </seg>
<seg id="143"> Daaruit bleek dat vandaag de menselijke machinerie voor patroonherkenning beter is in het vouwen van eiwitten dan de beste computers. </seg>
<seg id="144"> En de beste eiwitvouwer bleek geen professor van MIT te zijn, geen student van CalTech, maar iemand uit Engeland, uit Manchester, een vrouw die overdag assistent was in een ontwenningskliniek maar 's nachts 's werelds beste eiwitvouwer. </seg>
<seg id="145"> Dames en heren, wat me enorm veel vertrouwen geeft in de toekomst is het feit dat we nu als individuen meer mogelijkheden hebben om de grote uitdagingen van deze planeet tegemoet te treden. </seg>
<seg id="146"> Wij hebben de tools met deze exponentiële technologie. </seg>
<seg id="147"> Wij hebben de passie van de doe-het-zelfinnovator. </seg>
<seg id="148"> We hebben het kapitaal van de techno-filantroop. </seg>
<seg id="149"> Drie miljard nieuwe geesten komen online met ons werken om de grote uitdagingen op te lossen, om te doen wat we moeten doen. </seg>
<seg id="150"> We gaan buitengewone decennia tegemoet. </seg>
<seg id="151"> Dank je. </seg>
</doc>
<doc docid="1373" genre="lectures">
<url>http://www.ted.com/talks/lang/nl/daniel_pauly_the_ocean_s_shifting_baseline.html</url>
<description>Tijdens ons leven is de oceaan achteruitgegaan. Dat is zichtbaar in de krimpende gemiddelde grootte van vissen. Daniel Pauly laat op het podium van Mission Blue zien, dat telkens wanneer de referentiewaarden omlaag gaan, wij dat als "normaal" gaan zien. Wanneer roepen we deze neerwaartse aanpassing een halt toe?</description>
<keywords>data,oceans,science</keywords>
<talkid>1373</talkid>
<title>Daniel Pauly: Wat is een normale oceaan?</title>
<seg id="1"> Ik ga het hebben over een klein, bescheiden idee. </seg>
<seg id="2"> Dit gaat over verschuivende referentiewaarden. </seg>
<seg id="3"> Omdat het idee kan worden uitgelegd in 1 minuut, zal ik jullie eerst drie verhalen vertellen om de tijd te vullen. </seg>
<seg id="4"> Het eerste verhaal gaat over Charles Darwin, een van mijn helden. </seg>
<seg id="5"> Hij was hier, zoals je weet, in 1835. </seg>
<seg id="6"> Je zou denken dat hij op vinken jaagde, maar zo was het niet. </seg>
<seg id="7"> Hij verzamelde vissen. </seg>
<seg id="8"> Hij beschreef een van hen als "veel voorkomend". </seg>
<seg id="9"> Dat was de tandbaars. </seg>
<seg id="10"> Er werd intensief op gevist tot de jaren 1980. </seg>
<seg id="11"> Nu staat de vis op de Rode Lijst van de IUCN. </seg>
<seg id="12"> Nu hebben we dit verhaal vele malen gehoord, over de Galapagoseilanden en andere plaatsen, dus er is niets bijzonders aan. </seg>
<seg id="13"> Maar... we komen nog steeds naar de Galapagoseilanden. </seg>
<seg id="14"> We zien ze nog steeds als ongerept. </seg>
<seg id="15"> De brochures vertellen ons dat ze onaangeraakt zijn. </seg>
<seg id="16"> Wat is er aan de hand? </seg>
<seg id="17"> Het tweede verhaal toont verschuivende waarden aan op het gebied van lichaamsgewicht. </seg>
<seg id="18"> In 1971 was ik namelijk in West-Afrika, om een lagune te bestuderen. </seg>
<seg id="19"> Ik was er omdat ik in Europa opgroeide en later in Afrika wilde werken. </seg>
<seg id="20"> Ik dacht dat ik niet zou opvallen. </seg>
<seg id="21"> Ik verbrandde vreselijk in de zon, en wist zeker dat ik niet van daar was. </seg>
<seg id="22"> Dit was mijn eerste zonnebrand. </seg>
<seg id="23"> De lagune was omringd door palmbomen, zoals je ziet, en een enkele mangrove. </seg>
<seg id="24"> Er zat tilapia van ongeveer 20 centimeter, een tilapiasoort genaamd 'blackchin tilapia'. </seg>
<seg id="25"> De visserij voor deze tilapia had vis in overvloed en verdiende meer dan gemiddeld in Ghana. </seg>
<seg id="26"> Toen ik 27 jaar later terugkeerde, waren de vissen nog maar half zo groot. </seg>
<seg id="27"> Een volwassen vis was 5 centimeter. </seg>
<seg id="28"> Ze hadden genetisch een duwtje gehad. </seg>
<seg id="29"> Er zat nog steeds vis. </seg>
<seg id="30"> Ze waren nog steeds blij, </seg>
<seg id="31"> en de vissen waren nog steeds blij. </seg>
<seg id="32"> Dus er was niets veranderd... maar toch was alles anders. </seg>
<seg id="33"> Mijn derde kleine verhaaltje draait erom dat ik medeplichtig was in de introductie van trawlervisserij in Zuidoost Azië. </seg>
<seg id="34"> In de jaren 70 -- eigenlijk sinds de jaren 60 -- deed Europa veel ontwikkelingsprojecten. </seg>
<seg id="35"> Visserijontwikkeling betekende dat landen met 100.000 vissers industrieel moesten gaan vissen. </seg>
<seg id="36"> De naam van deze nogal lelijke boot is 'Mutiara 4'. </seg>
<seg id="37"> Ik ging aan boord, en we deden onderzoeken in de hele zuidelijke Zuid-Chinese Zee en tevens de Javazee. </seg>
<seg id="38"> Wat we vingen... we hadden er geen woorden voor. </seg>
<seg id="39"> Nu weet ik dat wat we vingen de bodem van de zee was. </seg>
<seg id="40"> 90% van onze vangst waren sponzen en andere dieren die op de zeebodem leven. </seg>
<seg id="41"> De meeste vissen, die kleine stipjes op de rommel, waren koraalrif-vissen. </seg>
<seg id="42"> In feite kwam de bodem van de zee aan dek en werd dan weer teruggegooid. </seg>
<seg id="43"> Deze beelden zijn bijzonder, want deze transitie gaat erg snel. </seg>
<seg id="44"> Je doet een verkenning en binnen een jaar begint de commerciële visserij. </seg>
<seg id="45"> De bodem wordt getransformeerd van harde bodem of zachte koralen in modderige troep. </seg>
<seg id="46"> Dit is een dode schildpad. </seg>
<seg id="47"> Die werden niet gegeten, maar weggegooid omdat ze dood waren. </seg>
<seg id="48"> We vingen ooit een levende. </seg>
<seg id="49"> Eentje die nog niet verdronken was. </seg>
<seg id="50"> Die wilden ze doodmaken omdat ze eetbaar was. </seg>
<seg id="51"> Deze berg puin verzamelen vissers elke keer als ze in een gebied gaan waar nog nooit gevist is. </seg>
<seg id="52"> Maar het wordt niet gedocumenteerd. </seg>
<seg id="53"> We transformeren de wereld, maar we herinneren het ons niet. </seg>
<seg id="54"> We verschuiven de referentiewaarden naar een nieuw niveau en vergeten wat er ooit was. </seg>
<seg id="55"> Als je dit generaliseert, gebeurt er iets als dit. </seg>
<seg id="56"> Op de Y-as heb je iets goeds: biodiversiteit, aantallen orka's, de groenheid van je land, de watervoorraad. </seg>
<seg id="57"> Dan verandert het geleidelijk. Het verandert omdat mensen dingen heel vanzelfsprekend doen. </seg>
<seg id="58"> Iedere generatie gebruikt de beelden uit het begin van hun bewuste levens als uitgangspunt. Van daaruit extrapoleren ze. </seg>
<seg id="59"> Het verschil wordt gezien als verlies. </seg>
<seg id="60"> Maar niemand ziet wat er daarvóór verloren ging. </seg>
<seg id="61"> Je hebt een opeenvolging van veranderingen. </seg>
<seg id="62"> Uiteindelijk wil je de laatste restjes conserveren. </seg>
<seg id="63"> Dat is wat we nu grotendeels doen. </seg>
<seg id="64"> We willen de laatste restjes conserveren, dingen die ooit heel anders waren. </seg>
<seg id="65"> Nu zou je denken dat dit een probleem was voor mensen zeker in jagende gemeenschappen. Ze doodden dieren en realiseerden zich dat niet na enkele generaties. </seg>
<seg id="66"> Want uiteraard wordt een dier dat veel voorkomt, eerst zeldzaam voordat het uitsterft. </seg>
<seg id="67"> Dus je verliest geen veel voorkomende dieren. </seg>
<seg id="68"> Je verliest altijd zeldzame dieren. </seg>
<seg id="69"> Daarom worden ze niet gezien als een groot verlies. </seg>
<seg id="70"> We richten ons op grote dieren. In zee betekent dat de grote vissen. </seg>
<seg id="71"> Die worden hierdoor zeldzamer. </seg>
<seg id="72"> Geleidelijk aan hebben we enkele vissen over en zien dat als onze referentiewaarde. </seg>
<seg id="73"> De vraag is: waarom accepteren mensen dit? </seg>
<seg id="74"> Omdat ze niet weten dat het ooit anders was. </seg>
<seg id="75"> In feite zullen veel mensen -- wetenschappers -- tegenspreken dat het echt anders was. </seg>
<seg id="76"> Dat spreken ze tegen omdat het bewijs, geleverd in een vroegere vorm, niet is zoals zij willen dat bewijs gepresenteerd wordt. </seg>
<seg id="77"> Bijvoorbeeld: als iemand de anekdote aandraagt dat Kapitein huppeldepup ergens een overvloed aan vis waarnam, wordt die doorgaans niet gebruikt door visserij-wetenschappers, omdat ze niet 'wetenschappelijk' is. </seg>
<seg id="78"> Dus je hebt een situatie waarin mensen het verleden niet kennen -- ook al leven we in geletterde gemeenschappen -- omdat ze de bronnen uit het verleden niet vertrouwen. </seg>
<seg id="79"> Vandaar de enorme rol die beschermde zeegebieden kunnen spelen. </seg>
<seg id="80"> Want met beschermde zeegebieden kunnen we feitelijk het verleden herscheppen. </seg>
<seg id="81"> We herscheppen het verleden dat mensen niet zien omdat wat als normaal wordt gezien buitengewoon karig is. </seg>
<seg id="82"> Dat is voor mensen die zo'n zeereservaat kunnen zien en kunnen profiteren van de inzichten die het biedt. Ze kunnen hun referentiewaarden bijstellen. </seg>
<seg id="83"> Maar hoe zit het met mensen die hier geen toegang toe hebben -- mensen die ver van zee wonen, bijvoorbeeld? </seg>
<seg id="84"> Daar denk ik dat kunst en film misschien de kloof kunnen overbruggen, en simulaties. </seg>
<seg id="85"> Dit is een simulatie van Chesapeake Bay. </seg>
<seg id="86"> Er waren daar lang geleden grijze walvissen -- 500 jaar geleden. </seg>
<seg id="87"> Je ziet dat de tonen en tinten eruit zien als in "Avatar". </seg>
<seg id="88"> Als je denkt aan "Avatar", en denkt waarom dat mensen zo raakte -- los van het Pocahontasverhaal -- geraakt door de beelden... </seg>
<seg id="89"> Dat is omdat het iets oproept dat ze verloren hebben. </seg>
<seg id="90"> Dus mijn aanbeveling, de enige die ik zal leveren, is dat Cameron "Avatar II" onderwater opneemt. </seg>
<seg id="91"> Hartelijk dank. </seg>
</doc>
<doc docid="1328" genre="lectures">
<url>http://www.ted.com/talks/lang/nl/mikko_hypponen_three_types_of_online_attack.html</url>
<description>Expert in cybermisdaad Mikko Hypponen praat met ons over drie soorten online-aanvallen op onze privacy en gegevensbescherming - en slechts twee ervan worden beschouwd als misdrijven. "Hebben we blindelings vertrouwen in elke toekomstige regering? Omdat we elk recht waar we afstand van doen, voorgoed kwijt zijn."</description>
<keywords>Internet,crime,data,politics,technology</keywords>
<talkid>1328</talkid>
<title>Mikko Hypponen: Drie types van online-aanvallen</title>
<seg id="1"> Als je in de jaren 80 in het communistische Oost-Duitsland eigenaar was van een schrijfmachine moest je ze laten registreren bij de overheid. </seg>
<seg id="2"> Je moest een voorbeeldblad met tekst van je schrijfmachine laten registreren. </seg>
<seg id="3"> Zodat de overheid altijd kon nagaan waar tekst vandaan kwam. </seg>
<seg id="4"> Als ze er een vonden met de verkeerde soort van ideeën, konden ze opsporen van wie die kwamen. </seg>
<seg id="5"> Wij in het Westen konden niet begrijpen hoe iemand zoiets kon doen, onze vrijheid van meningsuiting zozeer beperken. </seg>
<seg id="6"> Wij zouden dat nooit doen in onze eigen landen. </seg>
<seg id="7"> Maar als je vandaag in 2011 een kleurenlaserprinter koopt van eender welke belangrijke fabrikant van laserprinters en een pagina afdrukt, dan worden er op elke pagina wat kleine gele stippen in een patroon waardoor die pagina uniek is voor jou en je printer. </seg>
<seg id="8"> Dit gebeurt vandaag met ons. </seg>
<seg id="9"> Niemand lijkt daar wakker van te liggen. </seg>
<seg id="10"> Dit is een voorbeeld van de manier waarop onze eigen regeringen technologie gebruiken tegen hun eigen burgers. </seg>
<seg id="11"> Dit is een van de belangrijkste drie bronnen van de huidige onlineproblemen. </seg>
<seg id="12"> Als we een kijkje nemen naar wat er echt gebeurt in de onlinewereld, kunnen we de aanvallen groeperen op basis van de aanvallers. </seg>
<seg id="13"> We hebben drie hoofdgroepen. </seg>
<seg id="14"> We hebben onlinecriminelen. </seg>
<seg id="15"> Zoals deze meneer, Dimitry Golubov uit Kiev in Oekraïne. </seg>
<seg id="16"> De motieven van onlinecriminelen zijn heel eenvoudig te begrijpen. </seg>
<seg id="17"> Deze jongens verdienen geld. </seg>
<seg id="18"> Zij maken gebruik van online-aanvallen om veel geld te verdienen, heel veel geld. </seg>
<seg id="19"> We kennen diverse gevallen van onlinemiljonairs, multimiljonairs, die geld verdienden met hun aanvallen. </seg>
<seg id="20"> Hier is Vladimir Tsastsin uit Tartu in Estland. </seg>
<seg id="21"> Dit is Alfred Gonzalez. </seg>
<seg id="22"> Dat is Stephen Watt. </seg>
<seg id="23"> Dit is Bjorn Sundin. </seg>
<seg id="24"> Dit is Matthew Anderson, Tariq Al-Daour Deze jongens maken hun fortuin online, maar ze maken het met illegale middelen zoals Trojaanse paarden om geld te stelen van onze bankrekeningen terwijl we online bankieren, of met keyloggers om onze kredietkaartinformatie te kopiëren terwijl we online winkelen vanaf een geïnfecteerde computer. </seg>
<seg id="25"> De Inlichtingendienst van de VS bevroor twee maanden geleden de Zwitserse bankrekening van deze meneer, Sam Jain. Op die bankrekening stond 14,9 miljoen dollar toen ze werd bevroren. </seg>
<seg id="26"> De heer Jain zelf is op de loop. Niemand weet waar hij is. </seg>
<seg id="27"> Volgens mij heeft ieder van ons nu al meer kans om het slachtoffer te worden van een onlinemisdrijf dan van een in de echte wereld. </seg>
<seg id="28"> Het is overduidelijk dat dit alleen maar erger zal worden. </seg>
<seg id="29"> In de toekomst zullen de meeste misdaden online gebeuren. </seg>
<seg id="30"> De tweede grote groep aanvallers van vandaag wordt niet gemotiveerd door geld. </seg>
<seg id="31"> Ze zijn gemotiveerd door iets anders - door protesten, en grappen. </seg>
<seg id="32"> Groepen als Anonymous zijn de afgelopen 12 maanden ten tonele verschenen en uitgegroeid tot een belangrijke speler op het gebied van online-aanvallen. </seg>
<seg id="33"> Dat zijn de drie belangrijkste aanvallers: criminelen die het doen voor het geld, hacktivisten als Anonymous doen het voor het protest, maar dan is er de laatste groep, de natiestaten, regeringen die aanvallen uitvoeren. </seg>
<seg id="34"> Dan zien we gevallen als DigiNotar. </seg>
<seg id="35"> Dit is een goed voorbeeld van wat er gebeurt wanneer de overheid zijn eigen burgers aanvalt. </seg>
<seg id="36"> DigiNotar is een Certifiëringsautoriteit uit Nederland - of eerder, was. </seg>
<seg id="37"> Het draaide afgelopen najaar uit op een faillissement omdat ze gehackt werden. </seg>
<seg id="38"> Iemand brak in en hackte ze door en door. </seg>
<seg id="39"> Ik vroeg vorige week op een bijeenkomst met Nederlandse vertegenwoordigers van de overheid aan een van de leiders van het team of hij het aannemelijk vond dat er mensen stierven als gevolg van de DigiNotarhack. </seg>
<seg id="40"> Zijn antwoord was ja. </seg>
<seg id="41"> Hoe konden mensen doodgaan door een hack als deze? </seg>
<seg id="42"> DigiNotar is een C.A.. </seg>
<seg id="43"> Ze verkopen certificaten. </seg>
<seg id="44"> Wat doe je met certificaten? </seg>
<seg id="45"> Je hebt een certificaat nodig als je een website met 'https' hebt, door SSL versleutelde diensten, diensten zoals Gmail. </seg>
<seg id="46"> Nu hebben we allemaal, of toch een groot deel van ons, Gmail of een van zijn concurrenten gebruikt. Maar de diensten zijn vooral populair in totalitaire staten zoals Iran waar dissidenten gebruik maken van buitenlandse diensten, zoals Gmail omdat ze weten dat ze betrouwbaarder zijn dan de lokale diensten en gecodeerd zijn via SSL-verbindingen. Op die manier kan de lokale overheid hun discussies niet afluisteren. </seg>
<seg id="47"> Behalve dan als ze kunnen inbreken in een buitenlandse C.A. </seg>
<seg id="48"> en valse certificaten afleveren. </seg>
<seg id="49"> Dit is precies wat er gebeurd is in het geval van DigiNotar. </seg>
<seg id="50"> Hoe zit het met de Arabische lente en zaken die bijvoorbeeld in Egypte zijn gebeurd? </seg>
<seg id="51"> In Egypte plunderden in april 2011 relschoppers het hoofdkwartier van de Egyptische geheime politie. Toen ze het gebouw plunderden, vonden ze heel veel papieren. </seg>
<seg id="52"> Waaronder een map getiteld "FINFISHER". </seg>
<seg id="53"> Daarin bevonden zich notities van een in Duitsland gevestigd bedrijf dat aan de Egyptische regering een set van tools had verkocht voor het onderscheppen - en wel op zeer grote schaal - van alle communicatie van de burgers van het land. </seg>
<seg id="54"> Ze hadden dit instrument voor 280.000 euro aan de Egyptische regering verkocht. </seg>
<seg id="55"> Hun hoofdkantoor is hier gevestigd. </seg>
<seg id="56"> Westerse regeringen voorzien totalitaire overheden van instrumenten om dit met hun eigen burgers te doen. </seg>
<seg id="57"> Maar westerse regeringen doen het zelf ook. </seg>
<seg id="58"> Bijvoorbeeld werd maar een paar weken geleden in Duitsland de zogenaamde Scuinst Trojan gevonden. Dat was een Trojaans paard waarmee Duitse overheidsambtenaren hun eigen burgers nagaan. </seg>
<seg id="59"> Als je verdacht bent in een strafzaak, dan ligt het voor de hand dat je telefoon wordt afgetapt. </seg>
<seg id="60"> Maar vandaag gaat het verder dan dat. </seg>
<seg id="61"> Ze tappen je internetverbinding af. </seg>
<seg id="62"> Ze maken zelfs gebruik van tools als Scuinst Trojan om je computer te infecteren met een Trojaans paard. Dat stelt hen in staat om al je communicatie te bekijken, te luisteren naar je onlinediscussies, je wachtwoorden te kopiëren. </seg>
<seg id="63"> Als we hier wat dieper over nadenken, dan is de voor de hand liggende reactie van mensen: "Oké, dat klinkt niet goed, maar eigenlijk maakt het me niets uit, want ik hou me aan de wet. </seg>
<seg id="64"> Waarom zou ik me zorgen maken? </seg>
<seg id="65"> Ik heb niets te verbergen." </seg>
<seg id="66"> Dat argument houdt geen steek. </seg>
<seg id="67"> Privacy is impliciet. </seg>
<seg id="68"> Privacy staat niet ter discussie. </seg>
<seg id="69"> Dit gaat niet over privacy tegenover veiligheid. </seg>
<seg id="70"> Het gaat over vrijheid tegenover controle. </seg>
<seg id="71"> Terwijl we onze huidige regeringen misschien nu, in 2011, wel vertrouwen, zijn we elk recht waar we afstand van doen, voorgoed kwijt. </seg>
<seg id="72"> En zullen we elke eventuele toekomstige regering blindelings gaan vertrouwen? Een regering van misschien 50 jaar na vandaag? </seg>
<seg id="73"> Dit zijn de vragen waar we de komende 50 jaar </seg>
</doc>
<doc docid="1404" genre="lectures">
<url>http://www.ted.com/talks/lang/nl/ayah_bdeir_building_blocks_that_blink_beep_and_teach.html</url>
<description>Stel je een elektronicaset voor die zo gemakkelijk is als spelen met Lego. Fellow Ayah Bdeir introduceert littleBits, een set van eenvoudige, verwisselbare blokken die programmeren zo eenvoudig en creatief maken als het aan elkaar klikken van legoblokken.</description>
<keywords>creativity,education,technology</keywords>
<talkid>1404</talkid>
<title>Ayah Bdeir: bouwstenen die knipperen, piepen en leren</title>
<seg id="1"> Het klinkt misschien raar, maar ik ben een grote fan van het betonblok. </seg>
<seg id="2"> De eerste betonnen blokken werden vervaardigd in 1868 met een heel simpel idee: modules van cement met vaste afmetingen die in elkaar passen. </seg>
<seg id="3"> Zeer snel werden betonblokken de meest gebruikte bouweenheid in de wereld. </seg>
<seg id="4"> We konden er dingen groter dan onszelf mee bouwen, gebouwen, bruggen, blok per blok. </seg>
<seg id="5"> In wezen zijn betonblokken de bouwsteen van onze tijd. </seg>
<seg id="6"> Bijna honderd jaar later, in 1947, kwam LEGO hiermee. </seg>
<seg id="7"> Het heette de 'Automatic Binding Brick'. </seg>
<seg id="8"> Na enkele jaren vond je LEGOstenen in elk huishouden. </seg>
<seg id="9"> Het wordt geschat op meer dan 400 miljard geproduceerde stenen - of 75 stenen voor iedereen op de planeet. </seg>
<seg id="10"> Je hoeft geen ingenieur te zijn om mooie huizen, mooie bruggen, mooie gebouwen te maken. </seg>
<seg id="11"> LEGO heeft dat mogelijk gemaakt. </seg>
<seg id="12"> In wezen heeft LEGO het betonblok, de bouwsteen van de wereld, tot bouwsteen van onze verbeelding gemaakt. </seg>
<seg id="13"> Inmiddels werd in precies hetzelfde jaar bij Bell Labs de volgende revolutie aangekondigd, de volgende bouwsteen. </seg>
<seg id="14"> De transistor was een kleine plastic eenheid die ons van een wereld van op elkaar gestapelde statische stenen naar een wereld bracht waar alles interactief was. </seg>
<seg id="15"> Net als het betonblok laat de transistor je toe veel grotere, complexere circuits te bouwen, steen per steen. </seg>
<seg id="16"> Met een belangrijk verschil: de transistor was er alleen voor experts. </seg>
<seg id="17"> Ik kan het persoonlijk niet accepteren dat de bouwsteen van onze tijd gereserveerd is voor deskundigen. Daar wilde ik iets aan doen. </seg>
<seg id="18"> Acht jaar geleden begon ik bij Media Lab dit idee te verkennen om de mogelijkheden van ingenieurs in handen van kunstenaars en ontwerpers te leggen. </seg>
<seg id="19"> Een paar jaar geleden begon ik met het ontwikkelen van littleBits. </seg>
<seg id="20"> Ik toon je hoe ze werken. </seg>
<seg id="21"> LittleBits zijn elektronische modules met elk één bepaalde functie. </seg>
<seg id="22"> Ze zijn ontworpen voor licht, geluid, motoren en sensoren. </seg>
<seg id="23"> Het fijne ervan is dat ze samenhouden met magneten. </seg>
<seg id="24"> Je kan ze dus niet verkeerd verbinden. </seg>
<seg id="25"> De stenen hebben een kleurencode. </seg>
<seg id="26"> Groen is output, blauw is stroom, roze is input en oranje is draad. </seg>
<seg id="27"> Al wat je hoeft te doen is een blauwe aan een groene te klikken en heel snel kan je beginnen met het maken van grotere circuits. </seg>
<seg id="28"> Met een blauwe aan een groene maak je licht. </seg>
<seg id="29"> Met een knop ertussen heb je een kleine dimmer gemaakt. </seg>
<seg id="30"> Vervang de knop door een pulsmodule zoals hier en je maakte een klein knipperlicht. </seg>
<seg id="31"> Voeg deze zoemer eraan toe voor wat extra punch en je hebt een lawaaimachine. </seg>
<seg id="32"> Ik stop ermee. </seg>
<seg id="33"> Behalve wat eenvoudig spelen zijn littleBits tot veel meer in staat. </seg>
<seg id="34"> In plaats van te moeten programmeren, bedraden, solderen, kan je littleBits programmeren door middel van zeer eenvoudige en intuïtieve handelingen. </seg>
<seg id="35"> Om dit sneller of langzamer te laten knipperen, draai je gewoon weer aan deze knop en het gaat sneller of langzamer knipperen. </seg>
<seg id="36"> Het idee achter littleBits is dat het een uitbreidbare bibliotheek is. </seg>
<seg id="37"> We willen elke interactie met de wereld omzetten in een kant en klaar te gebruiken bouwsteen. </seg>
<seg id="38"> Licht, geluid, zonnepanelen, motoren - alles moet erin te vinden zijn. </seg>
<seg id="39"> We gaven littleBits aan kinderen om ze er mee te zien spelen. </seg>
<seg id="40"> Een ongelooflijke ervaring. </seg>
<seg id="41"> Het leuke is hoe ze de elektronica van alledag om hen heen beginnen te begrijpen, wat ze niet leren op school. </seg>
<seg id="42"> Hoe bijvoorbeeld een nachtlampje werkt, of waarom een liftdeur open blijft, of hoe een iPod reageert op aanrakingen. </seg>
<seg id="43"> We hebben littleBits ook meegenomen naar scholen voor ontwerpers. </seg>
<seg id="44"> We lieten ontwerpers zonder enige ervaring met elektronica met littleBits als materiaal spelen. </seg>
<seg id="45"> Hier zie je hoe Geordie met vilt, papier en waterflessen, iets maakt ... </seg>
<seg id="46"> Een paar weken geleden hebben we bij RISD aan enkele ontwerpers zonder ervaring in ingenieurskunst littleBits gegeven - samen met wat karton, hout en papier. We vroegen hen 'iets te maken'. </seg>
<seg id="47"> Hier is een voorbeeld van een project: een door beweging geactiveerd confettikanon. </seg>
<seg id="48"> Maar dit project is mijn favoriet. </seg>
<seg id="49"> Het is een kreeft van plasticine die bang is in het donker. </seg>
<seg id="50"> Voor deze niet-ingenieurs was littleBits gewoon een ander materiaal, elektronica werd gewoon een ander materiaal. </seg>
<seg id="51"> We willen dit materiaal voor iedereen toegankelijk maken. </seg>
<seg id="52"> littleBits is open-bron materiaal. </seg>
<seg id="53"> Op de website kan je alle ontwerpbestanden downloaden en ze zelf maken. </seg>
<seg id="54"> We willen een wereld van ontwerpers, van uitvinders, van bijdragers aanmoedigen, omdat deze wereld waarin wij leven, deze interactieve wereld, onze wereld is. </seg>
<seg id="55"> Ga je gang en begin met uitvinden. </seg>
<seg id="56"> Dank je. </seg>
</doc>
</srcset>
</mteval>
