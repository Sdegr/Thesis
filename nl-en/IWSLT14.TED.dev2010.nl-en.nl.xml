<?xml version="1.0" encoding="UTF-8"?>
<mteval>
<srcset setid="iwslt2014-dev2010" srclang="dutch">
<doc docid="69" genre="lectures">
<url>http://www.ted.com/talks/lang/nl/wade_davis_on_endangered_cultures.html</url>
<description>Met verbluffende foto's en verhalen houdt National Geographic Explorer Wade Davis een lofzang op de buitengewone verscheidenheid van 's werelds inheemse culturen, die met een alarmerende snelheid van de planeet verdwijnen.</description>
<keywords>anthropology,culture,environment,film,global issues,language,photography</keywords>
<talkid>69</talkid>
<title>Wade Davis over bedreigde culturen</title>
<seg id="1"> Eén van de intense plezieren van reizen en van etnografisch onderzoek is de mogelijkheid om te leven tussen hen die de oude gewoontes niet vergeten zijn, die hun verleden nog voelen in de wind, het aanraken in door regen gepolijste stenen, het proeven in bittere plantenbladeren. </seg>
<seg id="2"> De wetenschap dat Jaguar-shamans nog steeds voorbij de Melkweg reizen, of dat de mythes van Inuit-ouderen nog met betekenis weerklinken, of dat in de Himalaya boeddhisten nog steeds jacht maken op de adem van Dharma, herinnert je echt dé openbaring van de antropologie: de wereld waarin wij leven bestaat niet in een absolute zin, maar is slechts één model van de werkelijkheid, het gevolg van een toevallige set aanpassingskeuzes die onze voorouders generaties geleden maakten. </seg>
<seg id="3"> Natuurlijk, we delen allemaal dezelfde aanpassende vereisten: </seg>
<seg id="4"> Worden geboren. Brengen kinderen ter wereld. </seg>
<seg id="5"> We maken allen inwijdingsrites door. </seg>
<seg id="6"> Omgaan met de onverbiddelijke scheiding door de dood. Het kan dus geen verrassing zijn dat we allen zingen, dansen en kunst hebben. </seg>
<seg id="7"> Maar interessant is de unieke kadans van het lied en het ritme van de dans in elke verschillende cultuur. </seg>
<seg id="8"> Of dat nu gaat om de Penan in de wouden op Borneo, of de Voodoo-acolieten in Haïti, of de strijders in de Kaisut-woestijn in Noord-Kenia, de Curandero in het Andes-gebergte of de Caravanserai in het hart van de Sahara. -- Dit is de man met wie ik reisde door de woestijn, een maand geleden. -- of nu een yakherder op de hellingen van Qomolangma, Everest, de godin-moeder van de wereld. </seg>
<seg id="9"> Zij leren ons allemaal dat we anders kunnen zijn, anders kunnen denken, ons anders op aarde kunnen oriënteren. </seg>
<seg id="10"> Als je erover nadenkt, kan dit idee je alleen maar hoop geven. </seg>
<seg id="11"> Samen vormen de ontelbare culturen ter wereld een web van spiritueel en cultureel leven dat de planeet omhult en voor haar net zo belangrijk is als het biologische levensweb: de biosfeer. </seg>
<seg id="12"> Dit culturele levensweb kun je je voorstellen als een etnosfeer. De etnosfeer kun je definiëren als het totaal van alle gedachtes, dromen, mythes, ideeën, inspiraties en intuïties die voortgebracht zijn door de menselijke verbeelding sinds het begin van ons bewustzijn. </seg>
<seg id="13"> De etnosfeer is de grote nalatenschap van de mensheid. </seg>
<seg id="14"> Zij is het symbool van al dat wij zijn en al dat wij kunnen zijn, als verbazingwekkend nieuwsgierige diersoort. </seg>
<seg id="15"> Net zoals de biosfeer zwaar aangetast is, is de etnosfeer dat ook-- en nog in veel grotere mate. </seg>
<seg id="16"> Geen bioloog zou durven beweren dat minstens de helft van alle soorten op het punt van uitsterven staat, omdat dat simpelweg niet waar is. En juist dat, het meest apocalyptische scenario voor biodiversiteit, komt niet eens in de buurt van het meest optimistische scenario voor culturele diversiteit. </seg>
<seg id="17"> De beste indicator hiervan is het verlies aan talen. </seg>
<seg id="18"> Toen iedereen hier aanwezig geboren werd, werden er zesduizend talen op aarde gesproken. </seg>
<seg id="19"> Een taal is meer dan haar woordenschat of haar grammaticale regels. </seg>
<seg id="20"> Een taal is een opflikkering van de menselijke ziel. </seg>
<seg id="21"> Het is het voertuig waardoor de ziel van elke unieke cultuur de materiële wereld bereikt. </seg>
<seg id="22"> Elke taal is een eeuwenoud geesteswoud, een scheiding, een gedachte, een ecosysteem aan spirituele mogelijkheden. </seg>
<seg id="23"> Van die zesduizend talen wordt vandaag de dag de helft daarvan niet meer in kinderoren gefluisterd. </seg>
<seg id="24"> Ze worden baby's niet langer aangeleerd. Effectief betekent dat, tenzij een verandering optreedt, dat ze al dood zijn. </seg>
<seg id="25"> Is er iets eenzamers dan omhuld te worden door stilte, de laatste van jouw volk te zijn jouw taal te spreken, geen kans te hebben de wijsheid van de voorouders door te geven of de beloftes van de kinderen tegemoet te zien? </seg>
<seg id="26"> Precies dat tergende lot is iemands benarde toestand elke twee weken ergens op aarde, want elke twee weken sterft er een oudere en met hem sterven de laatste lettergrepen van een oude taal. </seg>
<seg id="27"> Sommigen van jullie zeggen: 'Zou de wereld geen betere plek zijn als we allen dezelfde taal zouden spreken?'. Ik zeg: 'Super, laten we Yoruba nemen. Of Kantonees. </seg>
<seg id="28"> Of Kogi.' </seg>
<seg id="29"> Je zult je opeens realiseren hoe het zou zijn niet je eigen taal te kunnen spreken. </seg>
<seg id="30"> Dus wat ik eigenlijk wil doen vandaag is jullie meenemen op een korte reis door de etnosfeer, die een beeld moet schetsen van wat in feite verloren is gegaan. </seg>
<seg id="31"> Velen van ons vergeten dat wanneer ik het over 'een andere manier van zijn' heb, ik ook echt heel andere manieren bedoel. </seg>
<seg id="32"> Neem bijvoorbeeld dit Barasana-kind in de Noordwest-Amazone, het volk van de anaconda, dat gelooft dat zij uit stroomopwaarts de melkrivier op voeren, vanuit het oosten, in de buik van heilige slangen. </seg>
<seg id="33"> Dit is een volk dat cognitief de kleuren blauw en groen niet onderscheidt, omdat het gewelf van de hemelen gelijk staat aan het gewelf van het oerwoud, waar het volk afhankelijk van is. </seg>
<seg id="34"> Ze hebben een opvallende taal-en-huwelijksregel, die linguïstische exogamie wordt genoemd: je moet iemand trouwen die een andere taal spreekt. </seg>
<seg id="35"> Dit heeft zijn wortels in het mythologische verleden, maar het bijzondere voltrekt zich in hun huizen, waar zes of zeven talen worden gesproken, door deze kruiselingse huwelijken, maar je nooit iemand een taal hoort oefenen. </seg>
<seg id="36"> Ze luisteren simpelweg en beginnen dan te spreken. </seg>
<seg id="37"> Eén van de fascinerendste stammen waarmee ik heb geleefd, de Waorani in Noordoost-Ecuador, een verbluffend volk waarmee in 1958 vreedzaam contact werd gelegd. </seg>
<seg id="38"> In 1957 probeerden vijf missionarissen contact te leggen, maar ze maakten een kritieke fout. </seg>
<seg id="39"> Uit de lucht strooiden ze foto's van zichzelf met -naar ons idee- vriendelijke gebaren, waarbij ze vergaten dat dit volk nog nooit een tweedimensionaal beeld had gezien. </seg>
<seg id="40"> Ze raapten de foto's op en probeerden de vorm achter het gezicht te vinden. Toen ze niets vonden, concludeerden ze dat de duivel hen hiermee riep, waarna de missionarissen met speren doorboord werden. </seg>
<seg id="41"> Maar de Waorani doorboorden niet alleen buitenstaanders, </seg>
<seg id="42"> maar ook elkaar. </seg>
<seg id="43"> 54% van hun sterftecijfer kwam voort uit doorboringen. </seg>
<seg id="44"> We konden genealogieën tot acht generaties terug traceren, waarbij we twee gevallen van een natuurlijk dood vonden. Toen we doorvroegen, gaven ze toe dat één man ooit van ouderdom stierf, waarna hij toch maar doorboord werd. </seg>
<seg id="45"> Maar tegelijkertijd hadden ze een verbazingwekkend scherpzinnige kennis van het oerwoud. </seg>
<seg id="46"> Hun jagers konden urine op 40 passen afstand ruiken en vertellen van welke diersoort het was. </seg>
<seg id="47"> Begin jaren '80 kreeg ik een verbluffende opdracht, toen mijn professor mij vroeg of ik naar Haïti wilde gaan om daar geheime genootschappen te infiltreren die de basis vormden van de macht van president Duvalier als ook zijn presidentiële elitecorps en zo het gif veilig te stellen waaruit zombies gemaakt worden. </seg>
<seg id="48"> Om van deze sensationele zaken wat te kunnen begrijpen, moest ik eerst iets leren over dit bijzonder geloof van Vodoun , dat geen cult van zwarte magie is. </seg>
<seg id="49"> Het is daarentegen een complex metafysisch wereldbeeld, </seg>
<seg id="50"> erg interessant. </seg>
<seg id="51"> Zou ik je vragen de grote wereldreligies te noemen, wat zou je dan zeggen? </seg>
<seg id="52"> Christendom, islam, boeddhisme, jodendom, etc. </seg>
<seg id="53"> Eén continent wordt altijd buiten beschouwing gelaten, vanuit de aanname dat Afrika beneden de Sahara geen religieus geloof had. Natuurlijk hadden ze dit wel. Voodoo is simpelweg het destillaat van deze diepgaande religieuze ideeën, verspreid in de tragische diaspora tijdens de slavernijperiode. </seg>
<seg id="54"> Wat voodoo zo interessant maakt, is de levende verhouding tussen de levenden en de doden. </seg>
<seg id="55"> De levenden baren de geesten. </seg>
<seg id="56"> De geesten kunnen aangeroepen worden van onder het Grote Water, antwoordend op het dansritme waarmee de ziel van de levende tijdelijk verplaatst wordt, zodat tijdens dat ene schitterende moment de volgeling even de god wordt. </seg>
<seg id="57"> Daarom zeggen voodooïsten graag: 'Jullie blanken gaan naar de kerk en praten over God. </seg>
<seg id="58"> Wij dansen in de tempel en worden God.' </seg>
<seg id="59"> En omdat je zo bezeten bent door de geest, wat kan je gebeuren? </seg>
<seg id="60"> Dit leidt tot een verbluffende vertoning: Voodoo-volgelingen in trance die straffeloos gloeiende kolen betasten. Deze vertoning demonstreert de mogelijkheid van de geest om het lichaam te beïnvloeden wanneer deze in extreme extase is. </seg>
<seg id="61"> Van alle volken waar ik ooit mee heb geleefd, zijn de Kogi het meest buitengewoon , een volk uit het noorden van Colombia. </seg>
<seg id="62"> Afstammelingen van de Tairona-beschaving, die ooit de Caribische kustvlakte van Colombia hebben bevolkt in de nasleep van de verovering. Zij trokken zich terug in een geïsoleerd vulkanisch massief dat boven de kustvlakte uittorent. </seg>
<seg id="63"> In een met bloed doordrenkt continent werd alleen dit volk nooit veroverd door de Spanjaarden. </seg>
<seg id="64"> Nog steeds worden ze door ritueel priesterschap geregeerd, maar de training tot priester is nogal bijzonder. </seg>
<seg id="65"> De jonge acolieten worden weggehaald bij hun families als ze drie of vier zijn. Ze worden afgezonderd in een wereld van duisternis, in stenen hutten aan voeten van gletsjers, 18 jaar lang. Twee periodes van negen jaar, bewust gekozen om de negen maanden vorming na te bootsen die zij in de schoot van hun moeder doorbrengen. Nu zijn ze bij wijze van spreken in de schoot van de grote moeder. </seg>
<seg id="66"> Deze hele tijd worden hen de maatschappelijke waarden bijgebracht, waarden die de aanname in zich dragen dat alleen hún gebeden de kosmische -of ecologische- balans in stand kunnen houden. </seg>
<seg id="67"> Deze inwijding eindigt met de dag dat ze ineens naar buiten mogen en voor het eerst in hun leven, als ze 18 zijn, een zonsopgang zien. Op dat heldere moment van bewustzijn van het eerste licht, als de Zon de hellingen van het schitterende landschap met haar licht overgiet, wordt opeens alles dat ze abstract hebben geleerd bevestigd in volle glorie. De priesters zeggen: 'Zie je? Het is zoals ik je gezegd heb. </seg>
<seg id="68"> Zo mooi is het echt. Het is aan jou dit te beschermen.' </seg>
<seg id="69"> Ze noemen zichzelf de oudere broers. Volgens hen zijn wij de jongere broers, die verantwoordelijk zijn voor de vernietiging van de wereld. </seg>
<seg id="70"> Op dit punt wordt het intuïtieniveau erg belangrijk. </seg>
<seg id="71"> Als we denken aan inheemse volken en landschap, halen we vaak Rousseau aan en het oude fabeltje van de edele wilde, een idee dat racistisch is in zijn eenvoud. Of we halen Thoreau aan en zeggen dat deze volken dichter bij de Aarde staan dan wij. </seg>
<seg id="72"> Inheemse volken zijn noch sentimenteel, noch verzwakt door nostalgie. </seg>
<seg id="73"> Voor beide is weinig ruimte in de malariamoerassen van de Asmat of in de ijzige winden van Tibet. Desalniettemin hebben zij door tijd en ritueel een traditionele mystiek van de Aarde gesmeed, die niet op het idee van 'er bewust dichtbij zijn' is gebaseerd, maar op een veel subtielere intuïtie: het idee dat de Aarde zelf slechts kan bestaan, omdat menselijk bewustzijn het de levensadem heeft gegeven. </seg>
<seg id="74"> Wat betekent dat? </seg>
<seg id="75"> Het betekent dat een klein kind uit de Andes, dat opgegroeid is met het geloof dat de berg een Apu-geest is die zijn of haar lot zal leiden, een fundamenteel ander mens zal zijn en een andere relatie tot die grondstof of die plek zal hebben dan een klein kind uit Montana, opgegroeid met het idee dat de berg een stapel stenen is, klaar om te mijnen. </seg>
<seg id="76"> Of het de woonplaats van een geest of een hoop erts is, is irrelevant. </seg>
<seg id="77"> Interessant is de metafoor die de verhouding definieert tussen het individu en de natuurlijke wereld. </seg>
<seg id="78"> Ik ben opgegroeid in de bossen van British Columbia met het idee dat deze bossen er waren om gekapt te worden. </seg>
<seg id="79"> Dat maakte mij een ander mens dan mijn vrienden van de Kwagiulth, die geloven dat die bossen de woonplaats van Kuxwhukw zijn en de Kromme Snavel van de Hemel en de kannibale geesten die in het noorden van de wereld rondzwierven. Deze geesten zijn belangrijk tijdens hun Hamatsa-inwijding. </seg>
<seg id="80"> Als je begint bij het idee dat deze culturen verschillende realiteiten kunnen scheppen, begin je te begrip te krijgen voor een aantal van hun buitengewone ontdekkingen. Neem deze plant. </seg>
<seg id="81"> Het is een foto die ik april jl. in de Noordwest-Amazone nam. </seg>
<seg id="82"> Dit is ayahuasca, de meest krachtige psychoactive bereiding uit het repertoire van de shaman. </seg>
<seg id="83"> Wat ayahuasca zo fascinerend maakt, is niet alleen het farmacologische potentieel ervan, maar hoe doordacht het is. Het is opgebouwd uit twee bronnen. Enerzijds is er een houten liaan die beta-carboline, harmine en harmaline in zich draagt en licht hallucinerend werkt. Als je alleen de plant neemt, lijkt het erop dat een blauwe rookwalm door je bewustzijn drijft. De plant wordt gemixt met bladeren van een koffie-achtige, Psychotria viridis. </seg>
<seg id="84"> De plant draagt krachtige tryptamines, nauw verwant aan hersenserotonine, dimethyltryptamine, 5-methoxydimethyltryptamine. </seg>
<seg id="85"> Heb je ooit de Yanomami gezien als zij dat snuiven, die substantie van verschillende soorten die ook methoxydimethyltryptamine bevat? </seg>
<seg id="86"> Dat poeder je neus in blazen, is als uit een geweer geschoten worden, beschilderd met barokke beelden, om te landen op een zee van elektriciteit. </seg>
<seg id="87"> Dit schept geen vervorming van de realiteit; het schept ontbinding van de realiteit. </seg>
<seg id="88"> Ik probeerde mijn professor, Richard Evan Shultes, te overtuigen -- een man die het psychedelische tijdperk deed ontvonken door zijn ontdekking van paddo's in Mexico in de jaren 1930. Ik betoogde dat deze tryptamines niet te identificeren waren als hallucinerend, omdat wanneer het effect zijn intrede doet, er niemand meer thuis is om de hallucinatie te ervaren. </seg>
<seg id="89"> Tryptamines zijn niet oraal in te nemen, omdat ze van hun effect ontdaan worden door een enzym in het menselijk darmkanaal: monoamine oxidase. </seg>
<seg id="90"> Ze kunnen alleen oraal worden ingenomen met iets dat de monoamine van zíjn effect ontdoet. </seg>
<seg id="91"> Het fascinerende is dat de beta-carbolines in de liaan de benodigde monoamine-onderdrukkers zijn om de tryptamine te activeren. Stel jezelf de vraag: </seg>
<seg id="92"> Hoe kan dit volk in een flora van 80.000 plantensoorten twee morfologisch ongerelateerde soorten vinden, die gecombineerd een biochemische variant van het geheel vormen die groter is dan de som van de delen samen? </seg>
<seg id="93"> We zeggen eufemistisch 'trial and error', dat hier als betekenisloos wordt ontmaskerd. </seg>
<seg id="94"> De Indianen zeggen: 'De planten praten tegen ons.' </seg>
<seg id="95"> Wat betekent dat? </seg>
<seg id="96"> Deze stam, de Cofan, kent 17 varianten van ayahuasca, die zij alle op grote afstand kunnen identificeren, die in onze ogen als één soort zouden gelden. </seg>
<seg id="97"> Als je hun vraagt hoe zij hun taxonomie in kaart brengen, zeggen ze: 'Ik dacht dat je iets van planten wist. </seg>
<seg id="98"> Weet je dan helemaal niks?' Ik zei 'nee'. </seg>
<seg id="99"> Naar blijkt kun je alle 17 soorten in een nacht bij volle maan in verschillende toonladders horen zingen. </seg>
<seg id="100"> Je promoveert er niet mee bij Harvard, maar het is een stuk boeiender dan meeldraden tellen. </seg>
<seg id="101"> Welnu, het probleem is dat zelfs degenen onder ons die sympathiek tegenover inheemse volken staan, hen als curieus en kleurrijk zien, maar gereduceerd tot een voetnoot in de geschiedenis terwijl de echte wereld, betekenend onze wereld, doorgaat. </seg>
<seg id="102"> De waarheid is dat de 20e eeuw over 300 jaar niet herinnerd zal worden om zijn oorlogen of zijn technologische innovaties, maar eerder als het tijdperk waarin we erbij stonden, en actief participeerden of passief toekeken bij de massieve vernietiging van biologische en culturele diversiteit op de planeet. Het probleem niet verandering. </seg>
<seg id="103"> Alle culturen hebben altijd deelgenomen aan een dans met nieuwe levensmogelijkheden. </seg>
<seg id="104"> Technologie op zich is ook het probleem niet. </seg>
<seg id="105"> De Sioux-indianen stopten niet Sioux te zijn, toen zij hun pijl en boog opgaven, net zo min als dat Amerikanen stopten Amerikanen te zijn, toen zij hun paard en wagen opgaven. </seg>
<seg id="106"> Het is niet verandering of technologie die de integriteit van de etnosfeer bedreigt. Het is macht. Het wrede gezicht van de overheersing. </seg>
<seg id="107"> Waar je ook ter wereld kijkt, je zult merken dat het niet het lot is van deze culturen om te verdwijnen. Dit zijn dynamische levende volken, wier bestaan ontnomen wordt door identificeerbare krachten die voorbij hun aanpassingsmogelijkheden reiken. Of dit nu gaat om de enorme ontbossing in het thuisland van de Penan, een nomadisch Zuidoost-Aziatisch volk dat tot en met de vorige generatie in het woud leefde en nu gereduceerd is tot dienstbaarheid en prostitutie aan de rivieroevers, waar je kunt zien dat de rivier zelf is bezoedeld met het slib dat de helft van Borneo lijkt af te voeren naar de Zuid-Chinese Zee, waar Japanse vrachtvaarders wachten om hun schepen te vullen met boomstammen uit het bos. In het geval van de Yanomami zijn het ziektes die zijn binnengedrongen als gevolg van de ontdekking van goud. </seg>
<seg id="108"> Of als we naar de Tibetaanse bergen gaan, waar ik veel onderzoek doe, dan zie je het wrede gezicht van politieke overheersing. </seg>
<seg id="109"> Genocide, de fysieke uitroeiing van een volk wordt universeel veroordeeld, maar etnocide, de vernietiging van de levenswijze van een volk, wordt niet alleen niet veroordeeld, maar wordt in veel gebieden zelfs gevierd als onderdeel van een ontwikkelingsstrategie. </seg>
<seg id="110"> De pijn van Tibet is niet te bevatten, totdat je er op het basisniveau mee in aanraking komt. </seg>
<seg id="111"> Ik heb eens met een jonge collega 9000 kilometer over land gereisd van Chengdu in West-China naar Lhasa. Pas toen ik in Lhasa kwam, begreep ik het gezicht achter de statistieken waar je over hoort. 6000 Heilige monumenten vernietigd, 1,2 miljoen mensen gedood tijdens de Culturele Revolutie. </seg>
<seg id="112"> De vader van mijn collega werd toegekend aan de Panchen Lama. </seg>
<seg id="113"> Op basis daarvan werd hij direct gedood toen de Chinese invasie begon. </seg>
<seg id="114"> Zijn oom vluchtte met de Dalai Lama in de diaspora, die de mensen tot in Nepal bracht. </seg>
<seg id="115"> Zijn moeder werd gevangengezet omdat ze rijk was. </seg>
<seg id="116"> Hij werd de gevangenis ingesmokkeld toen hij twee was, hij verborg zich onder haar rok, omdat zij niet zonder hem kon. </seg>
<seg id="117"> De zus die zo heldhaftig smokkelde werd in een opvoedingskamp gestopt. </seg>
<seg id="118"> Op een dag stapte ze per ongeluk op een armband van Mao. Voor deze overtreding kreeg ze zeven jaar dwangarbeid opgelegd. </seg>
<seg id="119"> De pijn van Tibet kan ondraaglijk zijn, maar de bevrijdende geest van het volk is iets om je aan vast te klampen. </seg>
<seg id="120"> Uiteindelijk komt het neer op een keuze. Willen we in een grijze wereld van eentonigheid leven of willen we een kleurrijke wereld van diversiteit omarmen? </seg>
<seg id="121"> De grote antropologe Margaret Mead zei voor haar dood dat ze vreesde dat we richting een algemeen, amorf wereldbeeld toebewegen. We zouden niet alleen de menselijke verbeelding beperkt zien worden tot een smal, modaal denkkader, maar ook zouden we eens ontwaken en vergeten zijn dat er ook andere opties bestaan. </seg>
<seg id="122"> We kunnen ons nederig voelen bij het idee dat onze soort pas ongeveer [150.000] jaar op aarde is. </seg>
<seg id="123"> De Neolitische Revolutie, die ons landbouw gaf, waarbij we ons overgaven aan de cult van het zaad, toen de poëzie van de shaman vervangen werd door het proza van de priesters en we een overschot door specialisatie kregen, vond slechts 10.000 jaar geleden plaats. </seg>
<seg id="124"> De moderne industriële wereld is nog geen 300 jaar oud. </seg>
<seg id="125"> Deze oppervlakkige geschiedenis geeft me niet het idee dat we alle antwoorden op alle vraagstukken hebben die de komende millennia op ons pad zullen komen. </seg>
<seg id="126"> Als de ontelbare culturen van de wereld om de betekenis van menszijn wordt gevraagd, antwoorden zij met 10.000 verschillende stemmen. </seg>
<seg id="127"> En het is in dat lied dat we opnieuw de mogelijkheid zullen ontdekken om te zijn wat we zijn: een volbewuste soort, die alles in het werk stelt om alle volken en alle tuinen te kunnen laten bloeien. Er zijn grootse momenten van optimisme. </seg>
<seg id="128"> Deze foto heb ik op het noordelijke punt van Baffin Island genomen, toen ik met Inuits op narwal ging jagen. Deze man, Olayuk, vertelde me een prachtig verhaal van zijn opa. </seg>
<seg id="129"> De Canadese overheid is niet altijd vriendelijk geweest voor de Inuit. In de jaren 1950 werden ze, om onze soevereiniteit te vestigen, in nederzettingen geplaatst. </seg>
<seg id="130"> De opa van Olayuk weigerde te gaan. </seg>
<seg id="131"> De familie vreesde voor zijn leven en ontnam hem al zijn wapens, al zijn gereedschap. </seg>
<seg id="132"> Nu moet je begrijpen dat de Inuit niet bang waren voor de kou; ze maakten er gebruik van. </seg>
<seg id="133"> De glij-ijzers van hun sleeën werden oorspronkelijk gemaakt van vis in kariboehuid. </seg>
<seg id="134"> Olayuks opa was niet bang voor de poolnacht of de storm die raasde. </seg>
<seg id="135"> Hij ging naar buiten, liet zijn broek van zeehondenhuid zakken en poepte in zijn hand. Toen de poep begon te bevriezen, vormde hij het als een lemmet. </seg>
<seg id="136"> Hij bracht een laagje speeksel aan op de zijkant van het mes. Toen het solide was, slachtte hij er een hond mee. </seg>
<seg id="137"> Hij ontvelde de hond en improviseerde een harnas. Van de ribbenkast maakte hij een slee. Hij zocht een hond in de buurt en verdween over de ijsvlakte, inclusief poepmes. </seg>
<seg id="138"> Over met niets rondkomen gesproken. </seg>
<seg id="139"> En dit, in veel opzichten, staat symbool voor de weerstand van de Inuit en alle inheemse volken ter wereld. </seg>
<seg id="140"> In april 1999 gaf de Canadese overheid de Inuit het volledige beheer terug van een stuk land groter dan California en Texas samen </seg>
<seg id="141"> Het is ons nieuwe thuis. Het heet Nunavut. </seg>
<seg id="142"> Het is onafhankelijk gebied. Zij beheren alle grondstoffen. </seg>
<seg id="143"> Het is een verbluffend voorbeeld van hoe een natiestaat genoegdoening aan haar mensen kan bieden. </seg>
<seg id="144"> Ten slotte, ik denk dat het duidelijk is, ten minste voor wie naar deze uithoeken van de wereld is gereisd, dat ze eigenlijk helemaal niet ver weg liggen. </seg>
<seg id="145"> Ze zijn iemands thuisland. </seg>
<seg id="146"> Ze staan voor twijgen van de menselijke verbeelding, die teruggaan naar het begin van de tijd. En voor ons allen, zullen de dromen van deze kinderen, net als die van de onze, deel worden van een onbedekte geografie van hoop. </seg>
<seg id="147"> Wat we uiteindelijk doen bij National Geographic, is uitgaan van het idee dat politici nooit iets bereiken. </seg>
<seg id="148"> We denken dat polemiek -- We denken dat een polemiek niet overtuigt, maar we geloven dat verhalen vertellen de wereld kan veranderen, waardoor we waarschijnlijk de beste vertellers ter wereld zijn. Onze website wordt 35 miljoen keer per maand bezocht, </seg>
<seg id="149"> we zijn in 156 landen op tv </seg>
<seg id="150"> en onze tijdschriften vinden een miljoenenpubliek. </seg>
<seg id="151"> We maken een veelvoud aan reizen naar de etnosfeer, met ons publiek, naar zulke bijzondere culturele plaatsen, waarbij de toeschouwer zo geïmponeerd raakt door wat hij ziet, zodat hopelijk eenieder de belangrijkste openbaring van de antropologie zal gaan omarmen: dat deze wereld het verdient in verscheidenheid te bestaan, dat we een manier kunnen vinden om te leven in een multiculturele en pluralistische wereld waar alle wijsheid van alle volkeren kan bijdragen aan ons gezamenlijk welzijn. </seg>
<seg id="152"> Heel hartelijk dank. </seg>
</doc>
<doc docid="129" genre="lectures">
<url>http://www.ted.com/talks/lang/nl/blaise_aguera_y_arcas_demos_photosynth.html</url>
<description>Blaise Aguera y Arcas geeft een spectaculaire demonstratie van Photosynth, software dat de manier waarop wij naar digitale beelden kijken totaal zou kunnen veranderen. Met behulp van foto's afkomstig van het Web, bouwt Photosynth adembenemende verkenbare droom werelden.</description>
<keywords>collaboration,demo,microsoft,photography,short talk,software,technology,visualizations</keywords>
<talkid>129</talkid>
<title>Blaise Aguera y Arcas demonstreert Photosynth</title>
<seg id="1"> Wat ik u als eerste, snel wil laten zien is het fundament van een nieuwe technologie die wij bij een overname naar Microsoft brachten ongeveer een jaar geleden. Dit is Seedragon. En het is een omgeving waarin u lokaal of op afstand met immense hoeveelheden visuele data kunt werken. </seg>
<seg id="2"> We bekijken hier vele gigabytes aan digitale beelden en kunnen hier naadloos op blijven in- en uitzoomen, navigeren en het sorteren naar onze wens. </seg>
<seg id="3"> En het maakt niet uit hoeveel informatie we bekijken, hoe groot deze collecties of beelden zijn. </seg>
<seg id="4"> De meeste hiervan zijn normale digitale camera foto's, maar deze is bijvoorbeeld een scan van de Library of Congress, en zit in het 300 megapixel bereik. </seg>
<seg id="5"> Het maakt allemaal niets uit omdat het enige wat de prestaties zou mogen beïnvloeden, op een dergelijk systeem, de hoeveelheid pixels op het scherm is. Het is ook een erg flexibele architectuur. </seg>
<seg id="6"> Dit is een volledig boek, een voorbeeld van niet-beeld data. </seg>
<seg id="7"> Dit is Het grauwe huis door Dickens. Elke kolom is een hoofdstuk. </seg>
<seg id="8"> Om te bewijzen dat het werkelijk tekst is, en geen afbeelding, kunnen we zoiets doen, om te laten zien dat dit echt tekst is; dit is geen afbeelding. </seg>
<seg id="9"> Misschien is dit een ietwat vreemde manier om een e-boek te lezen. </seg>
<seg id="10"> Ik zou het niet aanbevelen. </seg>
<seg id="11"> Dit is een realistischer voorbeeld. Dit is een uitgave van The Guardian. </seg>
<seg id="12"> Elke grote afbeelding is het begin van een onderdeel. </seg>
<seg id="13"> Dit geeft u echt het plezier en de ervaring van een echte papieren tijdschrift of krant, welk ook eigenlijk een schalend medium is. </seg>
<seg id="14"> We hebben ook iets gedaan met de hoek van deze uitgave van The Guardian. </seg>
<seg id="15"> We hebben een nep advertentie gemaakt van hoge resolutie -- veel hoger dan een normale advertentie -- en we hebben extra informatie ingebracht. </seg>
<seg id="16"> Als u de mogelijkheden van deze auto wilt zien, ziet u het hier. </seg>
<seg id="17"> Of andere modellen, of zelfs technische specificaties. </seg>
<seg id="18"> En deze ideeën kunnen er echt voor zorgen dat we de beperkingen van handelen via het scherm teniet kunnen doen. </seg>
<seg id="19"> We hopen dat dit geen pop-ups meer betekent en andere dergelijke flauwekul -- niet meer nodig zal zijn. </seg>
<seg id="20"> Natuurlijk zijn landkaarten een voor de hand liggende toepassing voor een technologie zoals deze, </seg>
<seg id="21"> ik zal hier geen tijd aan spenderen, behalve dat we aan dit veld ook nog veel kunnen bijdragen. </seg>
<seg id="22"> Dit zijn alle wegen in de V.S. </seg>
<seg id="23"> geplaatst bovenop een afbeelding van de NASA . </seg>
<seg id="24"> Laten we nu naar iets anders kijken. </seg>
<seg id="25"> Dit is trouwens nu live op het Web; je kunt het bekijken. </seg>
<seg id="26"> Dit project heet Photosynth, die twee technieken met elkaar verbind. </seg>
<seg id="27"> Een ervan is Seadragon en het ander is een erg mooi stuk computer-visie onderzoek door Noah Snavely, promovendus aan de Universiteit van Washington, begeleid door Steve Seitz op U.W. </seg>
<seg id="28"> en Rick Szeliski bij Microsoft Research. Een mooie samenwerking. </seg>
<seg id="29"> Dit is dus live op het Web. Het is mede mogelijk gemaakt door Seadragon. </seg>
<seg id="30"> Wanneer we dit doen, ziet u, dat we door de beelden duiken en de multi-resolutie ervaren. </seg>
<seg id="31"> De ruimtelijke schikking van de beelden heeft hier betekenis. </seg>
<seg id="32"> De computer-visie algoritmes hebben deze beelden samengebracht, zodat zij overeenkomen met de echte ruimte -- de Grassi Lakes in de Canadese Rockies -- waar ze genomen zijn. Zo ziet u elementen van gestabiliseerde diashows of panorama beelden, en al deze dingen zijn ruimtelijk geschikt. </seg>
<seg id="33"> Ik weet niet zeker of er nog tijd is, andere omgevingen te tonen. </seg>
<seg id="34"> Er zijn er die nog veel ruimtelijker zijn. </seg>
<seg id="35"> Ik wil graag een van Noah's oorspronkelijke data-sets tonen -- en dit is van een vroege prototype van Photosynth die we deze zomer werkend kregen -- om the communiceren wat ik in mijn hoofd heb is de werkelijke kracht van deze techniek, de Photosynth-technologie. En dat is niet altijd even goed te zien bij het bekijken van de omgevingen op onze website. </seg>
<seg id="36"> We moesten rekening houden met de advocaten enzovoorts. </seg>
<seg id="37"> Dit is een reconstructie van de Notre Dame die geheel door de computer berekend is met afbeeldingen uit Flickr. U zoekt gewoon Notre Dame op in Flickr, en u krijgt beelden van mensen in t-shirts, en de campus en dergelijke. En elk van deze oranje kegels geeft een afbeelding weer die onderdeel van dit model bleken te zijn. </seg>
<seg id="38"> En dus zijn dit allemaal Flickr afbeeldingen, die op deze manier ruimtelijk gekoppeld zijn. </seg>
<seg id="39"> En we kunnen op eenvoudige wijze navigeren. </seg>
<seg id="40"> Weet u, ik had nooit gedacht dat ik ooit bij Microsoft zou werken. </seg>
<seg id="41"> Het is overweldigend hier zo ontvangen te worden. </seg>
<seg id="42"> Ik geloof dat u kunt zien dat dit vele typen camera's zijn: alles van gsm tot spiegelreflexcamera's, een grote aantal ervan, samengevoegd in deze omgeving. </seg>
<seg id="43"> Ik zal proberen wat vreemde beelden te vinden. </seg>
<seg id="44"> Er zijn er zo veel bedekt door gezichten en dergelijke. </seg>
<seg id="45"> Ergens hiertussen zit zelfs een serie van foto's -- hier zijn ze. </seg>
<seg id="46"> Dit is zelfs een poster van de Notre Dame die ook goedgekeurd is door het programma. </seg>
<seg id="47"> Als we er via de poster in duiken, in een fysiek beeld van deze omgeving. </seg>
<seg id="48"> Wat we hiermee willen zeggen is dat we hier echt dingen kunnen doen met de sociale omgeving. Dit gebruikt nu de data van iedereen -- van het gehele collectieve geheugen van hoe, op het zicht, de Aarde er uit ziet -- en koppelt dat alles aan elkaar. </seg>
<seg id="49"> Al deze fotos worden met elkaar verenigd, en vormen samen een geheel wat groter is dan de som van de delen. </seg>
<seg id="50"> U heeft dan een model dat vanuit de hele Aarde ontstaat. </seg>
<seg id="51"> Zie dit als een vervolg op Stephen Lawler's werk De Virtuele Aarde. </seg>
<seg id="52"> En dit is iets dat groeit in complexiteit wanneer men het gebruikt, en waarvan ook de voordelen groeien voor de mensen die het gebruiken. </seg>
<seg id="53"> Hun eigen foto's worden voorzien van meta-data die iemand anders invoerde. </seg>
<seg id="54"> Als iemand al deze heiligen zou willen aanklikken en hun namen invoert, dan wordt mijn foto van de Notre Dame opeens verrijkt met al die data, en die kan ik dan gebruiken als een toegang tot die ruimte, dat meta-versum, gebruikmakend van iedereens foto's, en creëer hiermee een soort van kruis-modale, en gezamenlijke sociale ervaring. </seg>
<seg id="55"> En natuurlijk, is het bij-product hiervan een immens rijk virtueel model van elke interessante plek op Aarde, die niet alleen uit luchtfoto's, satelietbeelden en andere toepassingen is ontstaan, maar ook uit het collectief geheugen. </seg>
<seg id="56"> Ontzettend bedankt. </seg>
<seg id="57"> Heb ik goed begrepen dat wat uw software mogelijk maakt, op een dag, in de komende jaren, alle beelden die gedeeld worden door iedereen op de wereld samen kan koppelen? </seg>
<seg id="58"> Ja. Wat dit echt doet is ontdekken. </seg>
<seg id="59"> Het creërt, naar jouw wens, hyperlinks tussen afbeeldingen. </seg>
<seg id="60"> En het doet dat op basis van de data in de afbeeldingen. </seg>
<seg id="61"> En dat wordt ontzettend spannend wanneer je denkt aan de rijkdom van semantische informatie waarover veel van deze afbeeldingen beschikken. </seg>
<seg id="62"> Wanneer je op het web zoekt naar beelden, voer je een zoekopdracht in, en de tekst op de webpagina bevat veel informatie over wat de afbeelding weergeeft. </seg>
<seg id="63"> Wat als nu die afbeelding gekoppeld is aan al jouw afbeeldingen? </seg>
<seg id="64"> Dan zijn het aantal onderlinge semantische verbindingen en de hoeveelheid rijkdom die daaruit voortkomt gigantisch. Het is een klassiek netwerkeffect. </seg>
<seg id="65"> Blaise, dat is werkelijk ongelooflijk. Gefeliciteerd. </seg>
<seg id="66"> Ontzettend bedankt. </seg>
</doc>
<doc docid="93" genre="lectures">
<url>http://www.ted.com/talks/lang/nl/barry_schwartz_on_the_paradox_of_choice.html</url>
<description>Psycholoog Barry Schwartz richt zich op een van de grondbeginselen van de westerse samenleving: keuzevrijheid. Hij is van mening dat meer keuze niet bevrijdt maar verlamt, dat de mens er eerder ontevredener dan gelukkiger van wordt.</description>
<keywords>business,choice,consumerism,culture,economics,happiness,personal growth,potential,psychology,shopping</keywords>
<talkid>93</talkid>
<title>Barry Schwartz over de paradox van keuzes</title>
<seg id="1"> Ik wil het met u hebben over enkele vraagstukken waaraan ik onlangs een boek heb gewijd. Misschien ziet u parallellen met informatie uit andere bronnen. Zelf probeer ik ook wat verbanden te leggen die u wellicht heeft gemist. </seg>
<seg id="2"> Ik wil beginnen met het "officiële dogma". </seg>
<seg id="3"> Om precies te zijn: </seg>
<seg id="4"> het officiële dogma van alle westerse, geïndustrialiseerde samenlevingen. </seg>
<seg id="5"> En dat officiële dogma luidt als volgt: Om het welvaartspeil van onze burgers op het hoogste niveau te krijgen, moeten we hen zoveel mogelijk individuele vrijheid geven. </seg>
<seg id="6"> Vrijheid is immers een groot goed, een essentieel onderdeel van het menselijk bestaan. </seg>
<seg id="7"> Bovendien stelt vrijheid ons in staat om te handelen naar eigen inzicht, om een hoger welvaartspeil te bereiken zonder inmenging van derden. </seg>
<seg id="8"> De ultieme vrijheid vinden we in keuzemogelijkheid. </seg>
<seg id="9"> Meer keuzes houdt in dat mensen meer vrijheid hebben. En meer vrijheid betekent automatisch meer welvaart. </seg>
<seg id="10"> Dit is zo diep geworteld in onze samenleving dat niemand eraan zou durven twijfelen. </seg>
<seg id="11"> Ook in ons leven is dit dogma stevig verankerd. </seg>
<seg id="12"> Ik zal u wat voorbeelden geven van onze moderne keuzevrijheid. </seg>
<seg id="13"> Dit is mijn supermarkt. Een middelgrote. </seg>
<seg id="14"> Even over dressings. </seg>
<seg id="15"> Naast die 175 kant-en-klare dressings zijn er in mijn supermarkt tien verschillende merken extra-virgin olijfolie en twaalf verschillende balsamico's verkrijgbaar. Daarmee kun je talloze eigen dressings maken, voor het geval er tussen die 175 soorten voor jou niets bij zit. </seg>
<seg id="16"> Dat is dus het aanbod van mijn supermarkt. </seg>
<seg id="17"> Kijk eens naar elektronicawinkels. Je kunt er zelf je stereoset samenstellen -- luidsprekers, cd-speler, cassettespeler, radio, versterker. Bij die ene elektronicawinkel kun je kiezen uit dit aantal. </seg>
<seg id="18"> Je kunt wel zes-en-half miljoen verschillende systemen samenstellen, met onderdelen uit die winkel. </seg>
<seg id="19"> Geef toe - dan heb je wel heel veel keus. </seg>
<seg id="20"> Weer een ander voorbeeld -- communicatie. </seg>
<seg id="21"> Toen ik jong was, lang geleden, kon je allerlei telefoondiensten aanvragen, maar alleen bij Ma Bell. </seg>
<seg id="22"> Je huurde het toestel. Je kocht het niet. </seg>
<seg id="23"> Dat had overigens het voordeel dat het toestel nooit stuk ging. </seg>
<seg id="24"> Die tijd is voorbij. </seg>
<seg id="25"> Tegenwoordig zijn er heel veel verschillende toestellen. Vooral bij mobieltjes is de diversiteit immens. </seg>
<seg id="26"> Dit zijn de mobieltjes van de toekomst. </seg>
<seg id="27"> Mijn favoriet is de middelste -- die met mp3-speler, neushaarknipper en crème-brûléebrander. </seg>
<seg id="28"> Wellicht heeft u dit model nog niet in de winkel gezien, maar u kunt er zeker van zijn dat dat binnenkort gebeurt. </seg>
<seg id="29"> Het gevolg: mensen komen naar de winkel en stellen deze vraag. </seg>
<seg id="30"> En weet u hoe het antwoord op die vraag luidt? </seg>
<seg id="31"> Nee. </seg>
<seg id="32"> Het is niet mogelijk een mobiel te kopen die niet te veel doet. </seg>
<seg id="33"> Ook in aspecten van het leven die veel belangrijker zijn dan de aanschaf van spullen, is deze explosieve toename van keuzes een feit. </seg>
<seg id="34"> Gezondheidszorg -- het is in de VS inmiddels niet meer zo dat je naar de dokter gaat, en dat die je dan vertelt wat je moet doen. </seg>
<seg id="35"> Nee, je gaat naar de dokter, en die zegt dan: "We kunnen A doen, of we kunnen B doen. </seg>
<seg id="36"> A heeft deze voor- en nadelen. </seg>
<seg id="37"> B heeft deze voor- en nadelen. Wat wil je doen?" </seg>
<seg id="38"> En jij zegt: "Dokter, wat vindt u?" </seg>
<seg id="39"> En de dokter zegt: "A heeft deze voor- en nadelen, en B heeft deze voor- en nadelen. </seg>
<seg id="40"> Wat wil je doen?" </seg>
<seg id="41"> En jij zegt: "Dokter, als u mij was, wat zou u dan doen?" </seg>
<seg id="42"> En de dokter zegt: "Maar ik ben u niet." </seg>
<seg id="43"> En dat noemen we dan "eigen inbreng van de patiënt". Dat klinkt heel positief, maar betekent in feite dat de zware taak van besluitvorming verschuift van iemand met verstand van zaken -- de dokter -- naar een leek, iemand die vrijwel zeker ziek is en niet de beste conditie heeft om beslissingen te nemen -- de patiënt. </seg>
<seg id="44"> Voor op recept verkrijgbare geneesmiddelen wordt veel reclame gemaakt. Goedbeschouwd slaat dat nergens op, want de doelgroep, u en ik, kunnen ze niet kopen. </seg>
<seg id="45"> Waarom reclame maken, als wij ze niet kunnen kopen? </seg>
<seg id="46"> Omdat zij denken dat wij de volgende morgen onze dokter gaan bellen om te vragen om dat andere merk geneesmiddel. </seg>
<seg id="47"> Onze identiteit, toch een ingrijpend aspect van ons bestaan, is nu overgeleverd aan keuzes, zoals u op deze dia kunt zien. </seg>
<seg id="48"> Onze identiteit staat los van onze achtergrond. </seg>
<seg id="49"> Wij vinden onszelf uit - zo vaak we maar willen. </seg>
<seg id="50"> Iedere ochtend bij het opstaan moet je bedenken wat voor persoon je wilt zijn. </seg>
<seg id="51"> Laten we het eens hebben over het huwelijk, het gezin. Er is een tijd geweest dat vrijwel iedereen er automatisch vanuit ging dat je zo snel mogelijk trouwde, en vervolgens zo snel mogelijk aan kinderen begon. </seg>
<seg id="52"> De enige werkelijke keuze was met wie, niet wanneer en wat je vervolgens deed. </seg>
<seg id="53"> Nu ligt vrijwel alles voor het oprapen. </seg>
<seg id="54"> Ik geef les aan bijzonder intelligente studenten, die ik twintig procent minder huiswerk opgeef dan vroeger. </seg>
<seg id="55"> Zij zijn heus niet dommer of luier dan in vroegere tijden. </seg>
<seg id="56"> Nee, zij hebben het druk met keuzes maken. "Zal ik trouwen of niet? Zal ik nu trouwen? </seg>
<seg id="57"> Of zal ik daarmee wachten? Neem ik eerst kinderen, of een carrière?" </seg>
<seg id="58"> Dit zijn allesverterende vragen. </seg>
<seg id="59"> Zij gaan door tot ze een antwoord hebben, ook als dit betekent dat ze niet al hun huiswerk afkrijgen en daardoor geen goed cijfer halen. </seg>
<seg id="60"> En ze hebben gelijk. Het zijn belangrijke levensvragen. </seg>
<seg id="61"> Dan komen we bij werk. Carl gaf net al aan dat technologie ons in staat stelt om elke minuut van iedere dag te werken, waar ter wereld ook -- behalve dan in het Randolph Hotel. </seg>
<seg id="62"> Er is trouwens één plek, die ik geheim houd, waar WiFi het doet. </seg>
<seg id="63"> Ik verklap niet waar, want ik wil die plek voor mijzelf houden. </seg>
<seg id="64"> Maar goed, die enorme keuzevrijheid ten aanzien van werk houdt in dat we ons steeds afvragen, keer op keer op keer, of we nu gaan werken, of niet. </seg>
<seg id="65"> We kunnen naar een voetbalwedstrijd van onze zoon kijken, met ons mobieltje aan de ene kant, en onze Blackberry aan de andere kant, en wellicht onze laptop op schoot. </seg>
<seg id="66"> En zelfs als ze allemaal uit staan, worstelen we iedere minuut van die wedstrijd met allerlei vragen: "Zal ik dit telefoontje beantwoorden? </seg>
<seg id="67"> Zal ik op dit e-mailtje reageren? Zal ik deze brief schrijven?" </seg>
<seg id="68"> En zelfs als het antwoord "Nee" is, ervaren we de voetbalwedstrijd van onze zoon op een heel andere manier. </seg>
<seg id="69"> Waar we ook naar kijken, het grote, het kleine, materialistische zaken, levensstijl: het leven is een kwestie van kiezen. </seg>
<seg id="70"> Zo zag de wereld er vroeger uit. </seg>
<seg id="71"> Er waren wel wat keuzes, maar niet alles was een kwestie van kiezen. </seg>
<seg id="72"> En zo ziet de wereld er nu uit. </seg>
<seg id="73"> De vraag is nu: Is dit goed of slecht? </seg>
<seg id="74"> Het antwoord is: "Ja". </seg>
<seg id="75"> We weten allemaal wel wat er goed aan is, dus ik ga het erover hebben wat er slecht aan is. </seg>
<seg id="76"> Die enorme keuzevrijheid heeft twee effecten, twee negatieve effecten op de mens. </seg>
<seg id="77"> Een heel tegenstrijdig effect is dat het eerder verlammend werkt dan bevrijdend. </seg>
<seg id="78"> Met zoveel keuzemogelijkheden vinden mensen het lastig om een keuze te maken. </seg>
<seg id="79"> Ik geef u hier een heel dramatisch voorbeeld van, een onderzoek naar investeringen in vrijwillige pensioenplannen. </seg>
<seg id="80"> Een collega van me kreeg toegang tot investeringsgegevens van Vanguard, een grote beleggingsmaatschappij met ongeveer één miljoen werknemers verspreid over 2.000 vestigingen. </seg>
<seg id="81"> Zij ontdekte dat voor elke tien beleggingsfondsen die de werkgever aanbood, de deelname twee procent afnam. </seg>
<seg id="82"> Bij vijftig fondsen deden er tien procent minder werknemers mee dan bij vijf fondsen. Waarom? </seg>
<seg id="83"> Omdat het bij vijftig fondsen zo lastig is om te kiezen dat mensen de keuze gewoon uitstellen </seg>
<seg id="84"> naar de volgende dag, en die erop, en die daarop, enzovoorts. En van uitstel komt afstel. </seg>
<seg id="85"> Dat betekent niet alleen dat die mensen na hun pensionering geen droog brood te eten hebben omdat ze niet genoeg geld opzij hebben gezet, maar ook dat de keuze kennelijk zo lastig was dat ze er het werkgeversaandeel voor hebben laten schieten. </seg>
<seg id="86"> Daarmee lieten zij tot wel 5000 dollar per jaar aan hun neus voorbij gaan. De werkgever was namelijk bereid om hun eigen bijdrage te verdubbelen. </seg>
<seg id="87"> Te veel keuzevrijheid kan dus verlammend werken. </seg>
<seg id="88"> En ik denk dat de wereld er daardoor zo uit ziet. </seg>
<seg id="89"> Als het om de eeuwigheid gaat, wil je heel graag de juiste keuze maken, toch? </seg>
<seg id="90"> Je wilt niet opgescheept zitten met het verkeerde fonds, of zelfs de verkeerde dressing. </seg>
<seg id="91"> Dat is het eerste effect. Het tweede effect is dat we, ook als we de verlamming van ons afschudden en kiezen, uiteindelijk minder tevreden zijn met het resultaat dan het geval zou zijn als we minder opties hadden gehad. </seg>
<seg id="92"> Daar zijn meerdere redenen voor aan te voeren. </seg>
<seg id="93"> Een daarvan is dat er bij een keuze, bijvoorbeeld uit talloze dressings, achteraf kan blijken dat de keuze niet perfect was. Je stelt je in zo'n geval voor dat een andere keuze beter zou zijn geweest. Dit gedroomde alternatief zorgt ervoor dat je spijt krijgt van je keuze. En spijt doet afbreuk aan de voldoening van de keuze die je hebt gemaakt, zelfs als het een goede keuze was. </seg>
<seg id="94"> Hoe meer opties er zijn, des te makkelijker het is om spijt te hebben van ongeacht welk element van de gekozen optie. </seg>
<seg id="95"> Een tweede reden heeft van doen met substitutiekosten. </seg>
<seg id="96"> Dan Gilbert gaf vanmorgen al aan hoe vaak we de waarde van dingen laten afhangen van de dingen waarmee we ze vergelijken. </seg>
<seg id="97"> Als je je vele alternatieven kunt indenken, zie je ook al snel de aantrekkelijke kanten van alle alternatieven die je afwijst. Dat maakt dat je minder tevreden bent met het alternatief dat je gekozen hebt. </seg>
<seg id="98"> Een voorbeeld. Voor de niet-New Yorkers onder jullie: Mijn excuses. </seg>
<seg id="99"> Dit is zo'n beetje de strekking van dit voorbeeld. </seg>
<seg id="100"> Dit stel is op vakantie in de Hamptons. </seg>
<seg id="101"> Ze hebben een dure tweede woning. </seg>
<seg id="102"> Ze zitten aan een prachtig strand. Stralend weer. Geen mens in zicht. </seg>
<seg id="103"> Beter kan toch niet? "Verdikkie," denkt die man, "het is augustus. </seg>
<seg id="104"> Iedereen in mijn buurt in Manhattan is de stad uit. </seg>
<seg id="105"> Ik zou mijn auto vlak voor de deur kunnen parkeren." </seg>
<seg id="106"> En hij zit daar twee weken te simmen, met het idee dat hij iedere dag weer een geweldige parkeerplek misloopt. </seg>
<seg id="107"> Substitutiekosten gaan ten koste van de voldoening die we van onze keuze hebben, zelfs als we een geweldige keuze maken. </seg>
<seg id="108"> Hoe meer mogelijkheden er zijn, des te meer aantrekkelijke alternatieven er zijn. En die presenteren zich aan ons als substitutiekosten. </seg>
<seg id="109"> Nog een voorbeeld. </seg>
<seg id="110"> Dit beeldverhaaltje raakt aan een aantal punten. </seg>
<seg id="111"> Leven in het hier en nu bijvoorbeeld, en dat je dingen niet moet overhaasten. </seg>
<seg id="112"> Nog een punt is dat je met elke keuze andere keuzes uitsluit. </seg>
<seg id="113"> En al dat andere heeft zo zijn aantrekkelijke kanten, waardoor de gekozen optie minder aantrekkelijk wordt. </seg>
<seg id="114"> Ten derde is er de escalatie van verwachtingen. </seg>
<seg id="115"> Ik kwam hierop tijdens mijn zoektocht naar een nieuwe broek. </seg>
<seg id="116"> Ik draag bijna altijd spijkerbroeken. </seg>
<seg id="117"> Vroeger was er maar één soort spijkerbroek, en die kocht je dan. Het paste totaal niet, het zat ongelooflijk oncomfortabel, maar als je de broek lang genoeg droeg en vaak genoeg waste, voelde het toch OK. </seg>
<seg id="118"> Na jaren ging ik naar de winkel voor een nieuwe. Ik zei: "Dag, ik wil een spijkerbroek, dit is mijn maat." </seg>
<seg id="119"> En de winkelier zei: "Wilt u slim fit, easy fit of relaxed fit? </seg>
<seg id="120"> Wilt u knopen of een rits? Wilt u stone-washed of acid-washed? </seg>
<seg id="121"> Wilt u een broek met slijtage-effect? </seg>
<seg id="122"> Wilt u iets uitlopende pijpen, of flink uitlopende pijpen." En zo ging hij maar door. </seg>
<seg id="123"> Ik was er sprakeloos van. Na een tijdje zei ik: "Ik wil de enige broek die er vroeger was." </seg>
<seg id="124"> Hij had geen idee welke broek dat was, en dus heb ik een uur lang alle mogelijke broeken staan passen. Eerlijk is eerlijk, ik verliet de winkel uiteindelijk met een uitstekend passende broek. </seg>
<seg id="125"> Ik had het beter gedaan. Door al die mogelijkheden kon ik het beter doen. </seg>
<seg id="126"> Maar ik voelde me niet beter. </seg>
<seg id="127"> Waarom? Om dit aan mijzelf uit te leggen, heb ik een boek geschreven. </seg>
<seg id="128"> De reden dat ik me niet beter voelde met al die keuzevrijheid, was dat ik meer begon te verwachten van de snit van een goede spijkerbroek. </seg>
<seg id="129"> Ik begon zonder enige verwachting, omdat ik toch maar één soort spijkerbroek kende. </seg>
<seg id="130"> Toen bleek dat er verschillende waren, en één daarvan zou vast perfect zijn. </seg>
<seg id="131"> Wat ik kocht was wel goed, maar niet perfect. </seg>
<seg id="132"> En dus vergeleek ik mijn broek met mijn verwachtingen, en dat stelde me teleur. </seg>
<seg id="133"> Hoe meer mogelijkheden mensen hebben, des te meer verwachtingen zij koesteren over de verdiensten van die mogelijkheden. </seg>
<seg id="134"> En dat betekent dat mensen minder tevreden zijn met resultaten, zelfs als het goede resultaten zijn. </seg>
<seg id="135"> Marketingmensen weten dit niet. Want in dat geval wist u niet waar ik het nu over heb. </seg>
<seg id="136"> In het echt gaat het ongeveer zo. </seg>
<seg id="137"> Alles was beter toen alles slechter was. Want toen alles slechter was, konden mensen nog prettig verrassende ervaringen hebben. </seg>
<seg id="138"> In onze moderne maatschappij kunnen wij als welvarende burgers wel perfectie verwachten, maar het beste wat we ooit kunnen bereiken, is dat iets zo goed is als we verwacht hadden. </seg>
<seg id="139"> Nooit worden we aangenaam verrast, omdat onze verwachtingen, mijn verwachtingen, torenhoog zijn. </seg>
<seg id="140"> Het geheim van geluk -- hiervoor bent u allen gekomen -- het geheim van geluk is niet te veel verwachten. </seg>
<seg id="141"> Ik wil hier wel stellen - even een autobiografisch elementje - dat ik getrouwd ben met een vrouw die werkelijk fantastisch is. </seg>
<seg id="142"> Ik heb me met haar niet met minder tevreden gesteld. </seg>
<seg id="143"> Maar met minder genoegen nemen heeft zijn goede kanten. </seg>
<seg id="144"> Tot slot: Wanneer je een slecht zittende spijkerbroek koopt als er maar één soort voorhanden is, kun je je afvragen waarom je ontevreden bent. Het antwoord is in dat geval simpel. De wereld is verantwoordelijk. Want jij had geen keuze. </seg>
<seg id="145"> Maar als er honderden verschillende broeken beschikbaar zijn, en jij koopt er een die blijkt tegen te vallen, wie is dan verantwoordelijk? </seg>
<seg id="146"> Het antwoord daarop is net zo simpel. Dat ben jij. </seg>
<seg id="147"> Jij had een betere keuze kunnen maken. </seg>
<seg id="148"> Met honderden verschillende broeken heb je geen excuus om te falen. </seg>
<seg id="149"> Dus als mensen besluiten nemen, zelfs als de resultaten van die besluiten goed zijn, zijn ze teleurgesteld over hun keuze. En dat nemen ze zichzelf kwalijk. </seg>
<seg id="150"> In de westerse samenleving viert klinische depressie onder de jongere generaties hoogtij. </seg>
<seg id="151"> Een factor - niet de enige, maar wel een significante factor bij deze explosieve toename van depressie en zelfmoord, is dat mensen zo vaak teleurstellende ervaringen hebben vanwege hun hoge verwachtingen. En als ze dan die teleurstelling voor zichzelf proberen te verklaren, geven ze zichzelf de schuld. </seg>
<seg id="152"> Het nettoresultaat is dus dat we er objectief gesproken op vooruit gaan, maar ons slechter voelen. </seg>
<seg id="153"> Nog even een samenvatting. </seg>
<seg id="154"> Dit is het officiële dogma, dat door iedereen voor waar wordt aangenomen. Maar dat is het niet. </seg>
<seg id="155"> Het lijdt geen twijfel dat kunnen kiezen beter is dan niet kunnen kiezen, maar daaruit volgt niet automatisch dat meer keuze nog beter is. </seg>
<seg id="156"> Er is een magische grens aan keuzemogelijkheden. Welke, dat weet ik niet. </seg>
<seg id="157"> Maar ik weet wel dat we al lang voorbij het punt zijn dat keuzevrijheid ons welzijn bevordert. </seg>
<seg id="158"> Nu is er een principe -- ik ben bijna klaar -- een principe waar we ons het beste aan kunnen houden. De keuzevrijheid in geïndustrialiseerde landen komt voort uit materiële overvloed. </seg>
<seg id="159"> Er zijn veel plekken op de wereld, daar hebben we eerder al over gehoord, waar het probleem niet zozeer is dat er te veel keuze is, </seg>
<seg id="160"> maar juist dat er te weinig keuze is. </seg>
<seg id="161"> De paradox die ik hier bespreek geldt dus met name voor het moderne, welvarende Westen. </seg>
<seg id="162"> Dat is frustrerend, en wel hierom: Steve Levitt heeft u gisteren verteld dat dure en lastig te installeren kinderzitjes niet helpen. Zonde van uw geld. </seg>
<seg id="163"> Ik zeg u hetzelfde over deze dure, ingewikkelde keuzes -- Ze helpen niet. Erger nog: </seg>
<seg id="164"> ze richten schade aan. </seg>
<seg id="165"> Ze maken ons leven minder waard. </seg>
<seg id="166"> Als een deel van wat mensen in onze samenleving in staat stelt om al die keuzes te maken werd overgedragen aan landen waar mensen te weinig opties hebben, zou het leven van die mensen erop vooruit gaan. Ook ons leven zou erop vooruit gaan. </seg>
<seg id="167"> Dat is wat economen een Pareto-verbetering noemen. </seg>
<seg id="168"> Iedereen is beter af door herverdeling van welvaart -- niet alleen arme mensen -- en dat komt door de last van keuzevrijheid die wij met ons meedragen. </seg>
<seg id="169"> Tot slot nog dit. Als je dit beeldverhaal leest, zul je als ontwikkeld mens zeggen: "Ach, wat weet die vis er nou van? </seg>
<seg id="170"> Niets is mogelijk in een vissenkom." </seg>
<seg id="171"> Een schrale verbeelding, een kortzichtig wereldbeeld -- dat was mijn eerste interpretatie. </seg>
<seg id="172"> Maar hoe langer ik erover nadacht, des te beter begreep ik dat deze vis wel degelijk slim is. </seg>
<seg id="173"> Want in feite is er dit aan de hand: Als je de vissenkom breekt om mogelijkheden te creëren, heb je geen vrijheid, maar verlamming. </seg>
<seg id="174"> Als je de vissenkom breekt om mogelijkheden te creëren, word je minder tevreden. </seg>
<seg id="175"> Het leidt tot meer verlamming en minder tevredenheid. </seg>
<seg id="176"> Iedereen heeft een vissenkom nodig. </seg>
<seg id="177"> Deze is vrijwel zeker te beperkt -- mogelijk zelfs voor de vis, maar zeker voor ons. </seg>
<seg id="178"> Maar de afwezigheid van een figuurlijke vissenkom is vragen om ellende, en, vermoedelijk, onheil. </seg>
<seg id="179"> Dank u voor uw aandacht. </seg>
</doc>
<doc docid="227" genre="lectures">
<url>http://www.ted.com/talks/lang/nl/craig_venter_is_on_the_verge_of_creating_synthetic_life.html</url>
<description>"Kunnen we nieuw leven maken vanuit ons digitale universum?" vraagt Craig Venter zich af. Zijn antwoord is "Ja" -- en dat gebeurt al snel. Hij laat ons zijn meest recente onderzoek zien en belooft dat we snel in staat zullen zijn een synthetisch chromosoom te bouwen en op te starten.</description>
<keywords>alternative energy,creativity,energy,genetics,global issues,invention,science,technology</keywords>
<talkid>227</talkid>
<title>Craig Venter staat op het punt synthetisch leven te maken.</title>
<seg id="1"> Weet je, ik heb het al eens gehad over een paar van deze projecten, over het menselijk genoom en wat dat kan betekenen, en het ontdekken van nieuwe sets van genen. </seg>
<seg id="2"> We starten eigenlijk vanaf een nieuw punt: we waren de biologie aan het digitaliseren, en nu proberen we om van die digitale code naar een nieuwe fase in de biologie te gaan, met het ontwerpen en synthetiseren van leven. </seg>
<seg id="3"> We hebben dus altijd geprobeerd om de grote vragen te stellen. </seg>
<seg id="4"> "Wat is leven?" is iets waarvan ik denk wat veel biologen hebben geprobeerd het te begrijpen op verschillende niveaus. </seg>
<seg id="5"> We hebben verschillende benaderingen geprobeerd, het terug brengen tot minimale componenten. </seg>
<seg id="6"> We zijn het nu bijna 20 jaar aan het digitaliseren. Toen we het menselijk genoom hebben gesequenced, ging het vanuit de analoge wereld van de biologie, naar de digitale wereld van de computer. </seg>
<seg id="7"> Nu proberen we te vragen: kunnen we leven regenereren, of kunnen we nieuw leven creëren, uit dit digitale universum? </seg>
<seg id="8"> Dit is de kaart van een klein organisme, Mycoplasma genitalium, met het kleinste genoom voor een soort dat zichzelf kan vermenigvuldigen in een laboratorium. En we hebben geprobeerd te kijken of we tot een nóg kleiner genoom kunnen komen. </seg>
<seg id="9"> We kunnen in de orde van honderd genen eruit gooien van de 500 of zo, die er zijn. </seg>
<seg id="10"> Maar als we kijken naar de metabolische kaart, is die relatief eenvoudig vergeleken met de onze. Geloof me, dit is eenvoudig. Maar wanneer we naar alle genen kijken die we per stuk kunnen uitschakelen, is het zeer onwaarschijnlijk dat dit een levende cel zou opleveren. </seg>
<seg id="11"> We besloten daarom dat de enige route voorwaarts was om dit dit chromosoom te synthetiseren zodat we de componenten konden afwisselen om zo de een paar van de meest fundamentele vragen te kunnen stellen. </seg>
<seg id="12"> En zo zijn we begonnen met vragen als: "Kunnen we een chromosoom synthetiseren?" </seg>
<seg id="13"> Staat de chemie het toe deze zeer grote moleculen te maken die we nog nooit eerder hebben gezien? </seg>
<seg id="14"> En, als we dat doen, kunnen een chromosoom 'opstarten'? </seg>
<seg id="15"> Een chromosoom is trouwens maar een stukje chemisch inert materiaal. </seg>
<seg id="16"> Dus, ons tempo van het digitaliseren van het leven is versneld op exponentiële wijze. </seg>
<seg id="17"> Ons vermogen om de genetische code te schrijven verliep nogal langzaam, maar is wel toegenomen. En ons laatste punt zou het op dit moment plaatsen op een exponentiële curve. </seg>
<seg id="18"> We zijn hier meer dan 15 jaar geleden mee begonnen. </seg>
<seg id="19"> Er waren een aantal stadia voor nodig, te beginnen met een bio-ethische toetsing voorafgaand aan de eerste experimenten. </seg>
<seg id="20"> Maar het blijkt dat de synthese van DNA erg moeilijk is. </seg>
<seg id="21"> Er zijn tienduizenden machines in de wereld die kleine stukjes DNA maken, 30 tot 50 letters in lengte, en het is een degeneratief proces, dus hoe langer je het stuk maakt, hoe meer fouten er zijn. </seg>
<seg id="22"> Dus moesten we een nieuwe methode maken voor het samenvoegen van deze kleine stukjes en het corrigeren van alle fouten. </seg>
<seg id="23"> En dit was onze eerste poging, te beginnen met de digitale informatie van het genoom Phi X 174. </seg>
<seg id="24"> Dat is een klein virus dat bacteriën doodt. </seg>
<seg id="25"> We ontwierpen de stukjes, deden de foutcorrectie... en hadden een DNA-molecuul van ongeveer 5.000 letters. </seg>
<seg id="26"> Het spannende deel begon toen we een inert stukje chemische stof in de bacteriën stopten, en de bacteriën de genetische code gingen lezen, en virale deeltjes gingen maken. </seg>
<seg id="27"> De virale deeltjes werden toen losgelaten uit de cellen, ze kwamen daarna terug en doodden de E. coli. </seg>
<seg id="28"> Ik was onlangs in gesprek met de olieindustrie, en ik zei dat ze dat model maar al te goed snapten. </seg>
<seg id="29"> Zij lachten meer dan jullie. </seg>
<seg id="30"> Daarom denken we dat dit een situatie is waarin de software zijn eigen hardware kan bouwen in een biologisch systeem. </seg>
<seg id="31"> Maar we wilde iets veel groters. We wilden het volledige bacteriële chromosoom bouwen. Dat is meer dan 580.000 letters genetische code. Daarom besloten we ze te bouwen in cassettes ter grootte van virussen, zodat we de cassettes konden variëren... om te gaan begrijpen wat de daadwerkelijke componenten van een levende cel zijn. </seg>
<seg id="32"> Het ontwerp is cruciaal, en als je begint met digitale informatie in de computer dan moet die digitale informatie erg accuraat zijn. </seg>
<seg id="33"> Toen we voor het eerst dit genoom samenstelden in 1995 was de standaard-precisie één fout per 10.000 baseparen. </seg>
<seg id="34"> Uiteindelijk vonden we na resequencing 30 fouten. Als we de oorspronkelijke sequence hadden gebruikt dan was het niet in staat geweest op te starten. </seg>
<seg id="35"> Onderdeel van het ontwerp is het ontwerpen van stukken die 50 letters lang zijn die moeten overlappen met alle andere stukken van 50 letters om zodoende kleinere sub-eenheden te bouwen die we moeten ontwerpen zodat ze samen kunnen gaan. </seg>
<seg id="36"> We ontwerpen hier unieke onderdelen in. </seg>
<seg id="37"> Misschien hebben jullie gelezen dat we er watermerken in stoppen. </seg>
<seg id="38"> Bedenk dit: we hebben een vierletterige genetische code: A, C, G en T. </seg>
<seg id="39"> Trio's van die letters coderen voor ruwweg 20 aminozuren -- dat er een eenletterige aanduiding is voor elk aminozuur. </seg>
<seg id="40"> We kunnen dus de genetische code gebruiken om woorden te schrijven, zinnen, gedachten. </seg>
<seg id="41"> Aanvankelijk signeerden we 'm alleen maar. </seg>
<seg id="42"> Sommigen waren teleurgesteld dat er geen gedichten waren. </seg>
<seg id="43"> We hebben deze stukjes zo ontworpen dat we ze kunnen opeten met enzymen. Er zijn enzymen die ze repareren en in elkaar zetten. </seg>
<seg id="44"> En we begonnen stukjes te maken, te beginnen met stukjes die vijf tot 7.000 letters lang waren, pas die aan elkaar en je hebt stukken van 24.000 letter, neem dan sets daarvan, tot aan 72.000. </seg>
<seg id="45"> In elk stadium kweekten we een overvloed van deze stukken zodat we ze konden sequencen omdat we een proces willen creëren dat zeer robuust is -- dat zullen jullie straks zien. </seg>
<seg id="46"> We proberen het punt van automatisering te bereiken. </seg>
<seg id="47"> Dit ziet er dus uit als een basketbalfinale. </seg>
<seg id="48"> Zodra we toe komen aan de echt grote stukken -- meer dan 100.000 baseparen -- dan groeien ze niet zo makkelijk meer in E. coli. Dat vergt het uiterste van alle moderne gereedschappen van de moleculaire biologie. Daarom gingen we te rade bij andere mechanismen. </seg>
<seg id="49"> We kenden een mechanisme dat 'homologe recombinatie' heet, dat wordt gebruikt door de biologie om DNA te repareren, dat stukjes samen kan voegen. </seg>
<seg id="50"> Hier is er een voorbeeld van. Er is een organisme genaamd Deinococcus radiodurans dat drie miljoen rad aan straling aan kan. </seg>
<seg id="51"> Dat ziet u in het bovenste paneel, z'n chromosoom knalt gewoon uit elkaar. </seg>
<seg id="52"> 12 ot 24 uur later zette hij het weer in elkaar, precies zoals het eerst was. </seg>
<seg id="53"> Er zijn duizenden organismen die dit kunnen. </seg>
<seg id="54"> Deze organismen kunnen volledig opgedroogd zijn. Ze kunnen in een vacuüm leven. </seg>
<seg id="55"> Ik weet absoluut zeker dat er leven in de ruimte kan bestaan, dat zich kan voortbewegen, een nieuw aquatisch milieu kan vinden. </seg>
<seg id="56"> NASA heeft trouwens laten zien dat er hier veel van is, daar buiten. </seg>
<seg id="57"> Hier is een daadwerkelijke microfoto van het molecuul dat we hebben gemaakt met deze processen -- feitelijk met alleen maar gist-mechanismen met het juiste ontwerp van de stukjes waar we ze in deden. Gist zorgt ervoor dat ze automatisch samenvoegen. </seg>
<seg id="58"> Dit is geen electronen-microscoopfoto; dit is een gewone microscoopfoto. </seg>
<seg id="59"> Het is zo'n groot molecuul dat we het met een lichtmicroscoop kunnen zien. </seg>
<seg id="60"> Dit zijn foto's, genomen over een periode van zes seconden. </seg>
<seg id="61"> Dit is de publicatie die we onlangs uitbrachten. </seg>
<seg id="62"> Dit is meer dan 580.000 letters aan genetische code. Het is het grootste molecuul ooit gemaakt door mensen, met een duidelijke structuur. </seg>
<seg id="63"> Het molecuulgewicht is meer dan 300 miljoen. </seg>
<seg id="64"> Als we het zouden afdrukken met een 10-punts letter, zonder spaties, dan is er 142 pagina's nodig alleen maar om de genetische code af te drukken. </seg>
<seg id="65"> Goed, hoe starten we een chromosoom op? Hoe activeren we het? </seg>
<seg id="66"> Met een virus is het duidelijk nogal makkelijk. Met een bacterie is het veel ingewikkelder. </seg>
<seg id="67"> Het is ook simpeler als je je begeeft onder eukaryoten, zoals wij: je wipt er gewoon de celkern uit en doet er een andere in, en dat is wat jullie kennen als het klonen. </seg>
<seg id="68"> Bij de bacteriesoorten is het chromosoom geïntegreerd in de cel, maar we hebben onlangs laten zien dat we een volledige transplantatie van een chromosoom kunnen uitvoeren van een cel naar een ander, en het kunnen activeren. </seg>
<seg id="69"> We hebben een chromosoom gezuiverd van een microbensoort. Deze zijn ongeveer zo ver van elkaar verwijderd als mensen en muizen. We voegden wat extra genen toe zodat we voor dit chromosoom konden selecteren. We hebben het verteerd met enzymen om alle eiwitten stuk te maken. Het was vrij sensationeel toen we dit in de cel stopten -- en jullie zullen de zeer geavanceerde grafische beelden hier wel kunnen waarderen -- </seg>
<seg id="70"> het nieuwe chromosoom ging in de cel. </seg>
<seg id="71"> We dachten zelfs dat hij maar tot zover zou komen, maar we probeerden het proces wat verder uit te ontwikkelen. </seg>
<seg id="72"> Dit hier is een essentieel evolutiemechanisme. </seg>
<seg id="73"> We ontdekken allerlei soorten die een tweede chromosoom hebben opgenomen of een derde ergens vandaan, waarmee ze duizenden eigenschappen in één keer toevoegen aan de soort. </seg>
<seg id="74"> Mensen die zich evolutie voorstellen alsof er één gen tegelijk verandert hebben niet veel biologie meegekregen. </seg>
<seg id="75"> Er zijn enzymen die restrictie-enzymen worden genoemd die werkelijk DNA verteren. </seg>
<seg id="76"> Het chromosoom dat in de cel was heeft er niet een. De cel -- het chromosoom dat we erin stopten -- wel. </seg>
<seg id="77"> Het werd uitgedrukt, en het herkende het andere chromosoom als vreemd materiaal, at het op, en daarom hadden we uiteindelijk alleen de cel met het nieuwe chromosoom. </seg>
<seg id="78"> Hij werd blauw vanwege de genen die we erin hadden gestopt. </seg>
<seg id="79"> En in zeer korte tijd verdwenen alle karakteristieken van de ene soort, en veranderde hij compleet in de nieuwe soort, gebaseerd op de nieuwe software die we in de cel hadden gestopt. </seg>
<seg id="80"> Alle eiwitten veranderden, de membranen veranderden -- toen we de genetische code aflazen, was het precies waarin het was veranderd. </seg>
<seg id="81"> Dit mag dan klinken als genomische-alchemie, maar we zijn in staat, door het veranderen van de software DNA, om dingen fundamenteel te veranderen. </seg>
<seg id="82"> Goed, ik heb al eerder betoogd dat dit geen schepping is -- dit is voortborduren op 3,5 miljard jaar evolutie, </seg>
<seg id="83"> en ik heb betoogd dat we misschien bijna een nieuwe versie van de Cambrische explosie maken waar er op grote schaal nieuwe soorten ontstaan, gebaseerd op dit digitale ontwerp. </seg>
<seg id="84"> Waarom zou je dit doen? </seg>
<seg id="85"> Volgens mij is het vrij duidelijk als je kijkt naar wat er nodig is. </seg>
<seg id="86"> We gaan binnenkort van zes-en-een-half naar 9 miljard mensen, gedurende de komende 40 jaar. </seg>
<seg id="87"> Om het in mijn context te plaatsen: Ik ben geboren in 1946. </seg>
<seg id="88"> Er zijn nu drie mensen op deze planeet... voor elk van ons die in leefde in 1946; binnen 40 jaar zullen dat er vier zijn. </seg>
<seg id="89"> We hebben moeite met voeding, met het verzorgen van schoon water, medicijnen, brandstof voor de zes-en-een-half miljard. </seg>
<seg id="90"> Dat wordt lastig om dat voor negen te doen. </seg>
<seg id="91"> We gebruiken 5 miljard ton kolen, meer dan 30 miljard vaten olie. Dat is 100 miloen vaten per dag. </seg>
<seg id="92"> Wanneer we biologische processen in ogenschouw nemen of welk proces dan ook om dat te vervangen; dan gaat dat een enorme uitdaging worden. </seg>
<seg id="93"> Dan is er natuurlijk al die kooldioxide van de stof die in de atmosfeer terecht komt. </seg>
<seg id="94"> Door al onze wereldwijde ontdekkingen hebben we nu een database met ongeveer 20 miljoen genen, en die zou ik graag zien als de ontwerpcomponenten voor de toekomst. </seg>
<seg id="95"> De electronicaindustrie had maar een dozijn verschillende componenten, en kijk naar de diversiteit die daar uit is voortgekomen. </seg>
<seg id="96"> We zijn voornamelijk beperkt door een biologische realiteit en onze verbeelding. </seg>
<seg id="97"> We hebben nu technieken dankzij snelle synthesemethoden om zogenaamde 'combinatie-genomics' te doen. </seg>
<seg id="98"> We hebben nu de mogelijkheid om een grote robot te bouwen die een miljoen chromosomen per dag kan maken. </seg>
<seg id="99"> Als je aan de verwerking van 20 miljoen verschillende genen denkt, of probeert processen te optimaliseren om octaan te maken of medicijnen te produceren, nieuwe vaccins, dan kunnen we met een klein team veranderen, kunnen we meer moleculaire biologie doen dan in de laatste 20 jaar van de wetenschap. </seg>
<seg id="100"> En het is alleen maar standaard selectie. We kunnen selecteren voor levensvatbaarheid, chemische of brandstofproductie, vaccinproductie, enzovoorts. </seg>
<seg id="101"> Dit is een schermafbeelding van wat echte ontwerpsoftware waar we aan werken, zodat je echt aan de gang kunt gaan en een nieuwe soort op de computer kunt ontwerpen. </seg>
<seg id="102"> We weten niet persé hoe het er uit zal zien. We weten precies hoe hun genetische code er uit ziet. </seg>
<seg id="103"> We richten ons nu op vierde generatie brandstoffen. </seg>
<seg id="104"> Onlangs hebben jullie graan tot ethanol gezien, gewoon een slecht experiment. </seg>
<seg id="105"> We hebben tweede en derde generatie brandstoffen die binnenkort zullen uit komen zoals suiker, tot meer hoogwaardiger brandstoffen zoals octaan of verschillende soorten butanol. </seg>
<seg id="106"> Maar de enige manier dat we denken dat biologie grote invloed kan hebben zonder de voedselprijs hoger te maken en de beschikbaarheid te verlagen is als we beginnen met CO2 als zijn voedselvoorraad, en daarom zijn we bezig cellen te ontwerpen die het op die manier doen, </seg>
<seg id="107"> en we denken dat we de eerste vierde generatie brandstoffen binnen ongeveer 18 maanden te hebben. </seg>
<seg id="108"> Zonlicht en CO2 is één methode -- </seg>
<seg id="109"> -- maar door onze wereldwijde ontdekkingstocht, hebben we allerlei andere methoden. </seg>
<seg id="110"> Dit is een organisme dat we hebben beschreven in 1996. </seg>
<seg id="111"> Het leeft in de diepzee, ongeveer 2,5 kilometer diep, bij kokend hete temperaturen. </seg>
<seg id="112"> Het maakt methaan van CO2 met behulp van moleculair waterstof als energiebron. </seg>
<seg id="113"> We zijn aan het kijken of we vast CO2 kunnen nemen, wat gemakkelijk via pijpen vervoerd kan worden naar fabrieken, waar die CO2 wordt teruggevormd naar brandstof, om dit proces aan te sturen. </seg>
<seg id="114"> Dus in een kort tijdsbestek denken we dat we in staat zijn uit te breiden op de basale vraag: "Wat is leven?" </seg>
<seg id="115"> We hebben werkelijk, weet u -- hebben de bescheiden doelen de petrochemische industrie te vervangen. Ja. Als je dit niet bij TED kunt doen, waar dan wel? Een belangrijke energiebron worden. </seg>
<seg id="116"> Maar we werken nu ook aan het gebruiken van deze werktuigen om snelle series vaccins te bedenken. </seg>
<seg id="117"> Dit jaar was er de griep, we lopen altijd net iets achter de feiten aan als het aankomt op het juiste vaccin. </seg>
<seg id="118"> Ik denk dat dat kan veranderen door van tevoren gecombineerde vaccins te maken. </seg>
<seg id="119"> Hier zie je hoe de toekomst eruit kan gaan zien doordat de evolutieboom nu gaat veranderen, het versnellen van evolutie met synthetische bacteriën, archea, en uiteindelijk eukaryota. </seg>
<seg id="120"> We zijn nog ver verwijderd van het verbeteren van mensen. Ons doel is zeker te stellen dat we een kans maken om lang genoeg te overleven om dat wellicht te doen. Dank u wel. </seg>
</doc>
<doc docid="531" genre="lectures">
<url>http://www.ted.com/talks/lang/nl/brian_cox_what_went_wrong_at_the_lhc.html</url>
<description>In deze korte presentatie van TED U 2009 vertelt Brian Cox over de CERN deeltjesversneller. Hij heeft het over de reparaties die nu worden uitgevoerd en wat er in de toekomst gaat gebeuren met het grootste wetenschappelijke experiment ooit ondernomen.</description>
<keywords>astronomy,energy,exploration,physics,science,technology</keywords>
<talkid>531</talkid>
<title>Brian Cox: Wat er mis ging met de LHC</title>
<seg id="1"> Vorig jaar gaf ik een introductie over de LHC bij TED. </seg>
<seg id="2"> En ik beloofde terug te komen met een update over hoe die machine werkt. </seg>
<seg id="3"> Dus hier ben ik. Voor degenen die er niet waren: de LHC is het grootste wetenschappelijke experiment ooit ondernomen, 27 kilometer in omtrek. </seg>
<seg id="4"> Het moet de omstandigheden nabootsen die aanwezig waren minder dan een miljardste seconde nadat het universum begon tot wel 600 miljoen keer per seconde. </seg>
<seg id="5"> Enorm ambitieus, dus! </seg>
<seg id="6"> Dit is de machine onder Genève. </seg>
<seg id="7"> We namen foto's van die mini-Big Bangs binnenin detectoren </seg>
<seg id="8"> En dit is degene waar ik mee werk. Het heet de ATLAS detector -- 44 meter breed, 22 meter in diameter. </seg>
<seg id="9"> Spectaculaire foto van ATLAS in aanbouw zodat je de schaal kan zien. </seg>
<seg id="10"> Op 10 september vorig jaar zetten we de machine voor het eerst aan. </seg>
<seg id="11"> Deze foto werd genomen door ATLAS. </seg>
<seg id="12"> Dat zorgde voor een feeststemming in de controlekamer. </seg>
<seg id="13"> Het is een foto van de eerste deeltjesstraal die helemaal rond de LHC ging, en met opzet botste met een stuk van de LHC, waardoor deeltjes in de detector gestrooid werden. </seg>
<seg id="14"> Met andere woorden, toen we die foto zagen op 10 September wisten we dat de machine werkte, wat een enorme overwinning is. </seg>
<seg id="15"> Ik weet niet of dit de grootste toejuiging kreeg, of dit, toen iemand naar Google ging en zag dat de internetpagina er zo uit zag. </seg>
<seg id="16"> Dat betekent dat we een zowel een culturele als een wetenschappelijk impact hebben gemaakt. </seg>
<seg id="17"> Een week later hadden we een probleem met de machine, wat te maken had met deze gouden draden. </seg>
<seg id="18"> Die draden geleiden 13 duizend ampères toen de machine op volle kracht werkten. </seg>
<seg id="19"> De ingenieurs onder jullie zullen zeggen: "Niet waar. Het zijn te kleine draden." </seg>
<seg id="20"> Ze kunnen dat doen omdat ze supergeleidend zijn op hele lage temperaturen. </seg>
<seg id="21"> Dus op min 271 graden, kouder dan de ruimte tussen de sterren, kunnen die draden die stroom geleiden. </seg>
<seg id="22"> In een van de verbindingen tussen de negen duizend magneten in het LHC, zat een constructiefout. </seg>
<seg id="23"> Daardoor werd de draad iets warmer, en was er ineens elektrische weerstand tegen die 13 duizend ampères. </seg>
<seg id="24"> Dit was het resultaat. </seg>
<seg id="25"> Dit is nog indrukwekkender als je je realiseert dat die magneten meer dan 20 ton wegen, en ze ongeveer 30 centimeter werden verplaatst. </seg>
<seg id="26"> We beschadigden ongeveer 50 magneten. </seg>
<seg id="27"> We moesten ze eruit halen, wat we deden. </seg>
<seg id="28"> We hebben ze toen allemaal gerepareerd. </seg>
<seg id="29"> Nu zijn ze terug op weg. </seg>
<seg id="30"> Eind maart zal de LHC weer intact zijn. </seg>
<seg id="31"> We zullen hem weer aanzetten en we verwachten metingen in juni of juli, zodat we verder kunnen gaan met het uitzoeken wat de bouwstenen van het universum zijn. </seg>
<seg id="32"> Nu, natuurlijk, hebben die ongelukjes het debat opnieuw gestart over de waarde van wetenschappelijk onderzoek. Het is makkelijk te verwerpen. </seg>
<seg id="33"> Ik denk dat het feit dat het zo moeilijk is, het feit dat we verder gaan dan ooit, de waarde is van dingen als de LHC. </seg>
<seg id="34"> Ik laat de laatste woorden aan de Engelse wetenschapper Humphrey Davy, die, vermoed ik, tijdens het verdedegen van de waardeloze experimenten van zijn leerling, zijn leerling was Michael Faraday, dit zei: "Niets is zo gevaarlijk voor de vooruitgang van de menselijke geest dan aan te nemen dat onze beelden van wetenschap definitief zijn, dat er geen mysteries zijn in de natuur, dat onze overwinningen compleet zijn, en dat er geen nieuwe werelden te ontdekken zijn." </seg>
<seg id="35"> Bedankt! </seg>
</doc>
<doc docid="453" genre="lectures">
<url>http://www.ted.com/talks/lang/nl/elizabeth_gilbert_on_genius.html</url>
<description>Elizabeth Gilbert houdt een beschouwing over de ondoenlijke grootsheid die we van artiesten en genieën verwachten -- en poneert in een grappige, persoonlijke en verrassend ontroerende presentatie de radicale stelling dat mensen niet zozeer een genie "zijn" maar een genie "hebben".</description>
<keywords>TED2009,arts,creativity,culture,entertainment,poetry,work,writing</keywords>
<talkid>453</talkid>
<title>Elizabeth Gilbert over het koesteren van creativiteit</title>
<seg id="1"> Ik ben schrijver. </seg>
<seg id="2"> Boeken schrijven is mijn werk, maar ook zoveel meer dan dat. </seg>
<seg id="3"> Mijn hele leven lang ben ik al bezeten van schrijven </seg>
<seg id="4"> en ik denk niet dat dat ooit zal veranderen. </seg>
<seg id="5"> Toch is er onlangs iets eigenaardigs gebeurd in mijn leven en carrière, waardoor ik mijn relatie met mijn werk opnieuw moest bezien. </seg>
<seg id="6"> Het begon met een boek dat ik onlangs heb geschreven, een autobiografisch relaas getiteld "Eten, Bidden, Beminnen", dat in tegenstelling tot mijn eerdere werk de hele wereld over ging en een internationale bestseller werd. </seg>
<seg id="7"> Het gevolg is dat mensen me nu overal en altijd tegemoet treden alsof ik gedoemd ben. </seg>
<seg id="8"> Werkelijk waar - gedoemd! </seg>
<seg id="9"> Mensen komen naar me toe en vragen bezorgd: "Ben je niet bang dat je dit succes nooit zult kunnen evenaren? </seg>
<seg id="10"> Ben je niet bang dat je je hele leven zult blijven schrijven maar nooit meer een boek zult publiceren waar mensen voor warm zullen lopen? </seg>
<seg id="11"> Erg geruststellend, weet je. </seg>
<seg id="12"> Natuurlijk, dat zou erg zijn. Maar ik herinner me dat ik ruim 20 jaar geleden -- ik was toen een tiener -- dezelfde op angst gebaseerde reacties kreeg als ik vertelde dat ik schrijver wilde worden. </seg>
<seg id="13"> Mensen zeiden:"Ben je niet bang dat je nooit succes zult krijgen? </seg>
<seg id="14"> Ben je niet bang voor afwijzing, dat je eraan onderdoor zult gaan? </seg>
<seg id="15"> Ben je niet bang dat je je leven aan dit werk zult wijden zonder dat er ooit iets uit voortkomt en dat je zult sterven op de scherven van gebroken dromen met je mond vol bittere as van falen?" </seg>
<seg id="16"> Iets in die strekking. </seg>
<seg id="17"> In het kort komt mijn antwoord op die vragen hierop neer: "Ja". </seg>
<seg id="18"> Ja, ik ben bang voor al die dingen die genoemd worden. </seg>
<seg id="19"> Dat is altijd al zo geweest. </seg>
<seg id="20"> Maar ik ben ook voor heel veel andere dingen bang, je wilt niet weten waarvoor allemaal. </seg>
<seg id="21"> Voor zeewier bijvoorbeeld, en andere enge dingen. </seg>
<seg id="22"> Maar wat betreft schrijven vraag ik mezelf de laatste tijd wel af waar die angst vandaan komt. </seg>
<seg id="23"> Is het rationeel? </seg>
<seg id="24"> Is het logisch dat iemand geacht wordt bang te zijn voor het werk waarvoor zij naar hun mening op aarde zijn gezet? </seg>
<seg id="25"> Wat is er zo bijzonder aan creatieve processen dat we ons zorgen maken om de effecten ervan op de geestesgesteldheid, iets wat bij andersoortig werk helemaal niet gebeurt. </seg>
<seg id="26"> Neem nou mijn vader. Hij was scheikundig ingenieur, en ik kan me niet herinneren dat er in de 40 jaar van zijn werkend bestaan ooit iemand aan hem heeft gevraagd of hij daar niet bang voor was. </seg>
<seg id="27"> Zo van: "John, hoe is het met je chemieblokkade?" </seg>
<seg id="28"> Nee, zo werd er niet over gesproken. </seg>
<seg id="29"> Natuurlijk hebben scheikundig ingenieurs door de eeuwen heen niet de reputatie gekregen stuk voor stuk manisch-depressieve alcoholisten te zijn. </seg>
<seg id="30"> Schrijvers wel, die hebben zo'n soort reputatie. Niet alleen schrijvers, ook andere creatieve mensen hebben blijkbaar de reputatie mentaal behoorlijk instabiel te zijn. </seg>
<seg id="31"> Kijk maar eens naar het grimmige dodental onder de meest magnifieke creatieve geesten van de 20e eeuw. Velen stierven jong, vaak door eigen toedoen. </seg>
<seg id="32"> En zelfs degenen die geen zelfmoord pleegden, lijken onder hun gaven te zijn bezweken. </seg>
<seg id="33"> In het laatste interview voor zijn dood zei Norman Mailer: "Met elk van mijn boeken is een stukje van mijzelf afgestorven." </seg>
<seg id="34"> Dat is nogal wat om te zeggen over je levenswerk. </seg>
<seg id="35"> Maar van dit soort uitspraken kijken we niet meer op. We hebben het allemaal al veel vaker gehoord en hebben het met z'n allen geaccepteerd. De heersende gedachte is dat creativiteit onlosmakelijk verbonden is met lijden en dat een artiestenbestaan uiteindelijk zal leiden tot ellende. </seg>
<seg id="36"> Daarom wil ik iedereen hier vandaag eens vragen: Kunnen jullie met dat idee leven? </seg>
<seg id="37"> Vinden jullie dat OK? Want nu ik er eens goed over nadenk, vind ik het helemaal geen prettige gedachte. </seg>
<seg id="38"> Ik vind het weerzinwekkend. </seg>
<seg id="39"> En ook nog eens gevaarlijk. Ik zou niet graag zien dat dit deze eeuw ook zo gaat. </seg>
<seg id="40"> We kunnen creatieve geesten veel beter stimuleren om wat van het leven te maken. </seg>
<seg id="41"> Ik weet zeker dat het voor mij, in mijn situatie, bijzonder gevaarlijk zou zijn om naar die donkere gedachte te leven. Zeker gezien de fase waarin mijn carrière zich nu bevindt. </seg>
<seg id="42"> Ga maar na: Ik ben nog jong, amper veertig jaar. </seg>
<seg id="43"> Ik kan misschien nog wel vier decennia doorwerken. </seg>
<seg id="44"> Hoogstwaarschijnlijk zal alles wat ik nu nog publiceer door de buitenwereld worden gezien als het werk dat volgde op dat buitengewoon successvolle boek. </seg>
<seg id="45"> We zijn hier met vrienden onder elkaar, dus ik kan het u wel verklappen: hoogstwaarschijnlijk ligt mijn grootste succes al achter me. </seg>
<seg id="46"> Jemig, wat een idee! </seg>
<seg id="47"> Als je zo gaat denken, zit je voor je het weet 's ochtends om negen uur al aan de drank. Dat wil ik dus niet. </seg>
<seg id="48"> Ik houd me liever bezig met het werk waar ik van houd. </seg>
<seg id="49"> De vraag is: "Hoe?" </seg>
<seg id="50"> Na lang nadenken ben ik tot de conclusie gekomen dat ik alleen door kan gaan met schrijven als ik een psychologische bescherming in het proces inbouw. </seg>
<seg id="51"> Ik moet tijdens het schrijven een veilige afstand zien te creëren tussen mijzelf en mijn overigens heel begrijpelijke angst voor de reacties op mijn toekomstige publicaties. </seg>
<seg id="52"> Ik heb het afgelopen jaar gezocht naar manieren om dat voor elkaar te krijgen. Ik ben in de geschiedenis gedoken en heb me verdiept in andere beschavingen om te zien of anderen misschien een betere manier hebben gevonden om creatieve mensen te helpen om te gaan met de emotionele complicaties van het creatieve proces. </seg>
<seg id="53"> Mijn zoektocht heeft me gebracht bij de oude Grieken en Romeinen. </seg>
<seg id="54"> Let op, want het is een lang en ingewikkeld verhaal. </seg>
<seg id="55"> In de tijd van de oude Grieken en Romeinen geloofden mensen niet dat creativiteit afkomstig was van henzelf. </seg>
<seg id="56"> Men geloofde dat creativiteit een geest was, die van een verre, onbekende plek naar de mens toekwam, om vage en onverklaarbare redenen. </seg>
<seg id="57"> De Grieken noemden deze behulpzame geesten van creativiteit "demonen". </seg>
<seg id="58"> Ook Socrates geloofde dat hij een demoon had die hem van verre wijze woorden influisterde. </seg>
<seg id="59"> De Romeinen hadden een soortgelijk idee. Bij hen heette zo'n begeleidende creatieve geest een "genie". </seg>
<seg id="60"> Het grappige is dat de Romeinen de intelligentie van hun genieën niet echt hoog inschatten. </seg>
<seg id="61"> In hun beleving was een genie een soort magische goddelijke entiteit die zich ophield in de muren van het atelier van de artiest. Een beetje zoals Dobby de huiself. Als de artiest aan het werk was, verleende het genie assistentie. Onzichtbaar gaf hij vorm aan het werk. </seg>
<seg id="62"> Briljant! Dat is precies de afstand waar ik het eerder over had, de psychologische bescherming tegen de resultaten van je werk. </seg>
<seg id="63"> En iedereen wist hoe dat in zijn werk ging. </seg>
<seg id="64"> De artiest werd zo in bescherming genomen tegen bijvoorbeeld te veel narcisme. </seg>
<seg id="65"> Als je werk briljant was, kreeg je daar niet alle eer voor. Iedereen wist namelijk dat een onzichtbaar genie je had geholpen. </seg>
<seg id="66"> Werd je werk afgekraakt, dan lag dat niet alleen aan jou. </seg>
<seg id="67"> Iedereen wist dat je een nogal onhandige genie had. </seg>
<seg id="68"> Lange tijd is dat de manier geweest waarop in het Westen tegen creativiteit werd aangekeken. </seg>
<seg id="69"> Toen deed de Renaissance zijn intrede, en alles veranderde. Er ontvouwde zich een heel nieuw idee: de individuele mens is het middelpunt van het universum en staat boven alle goden en mysteries. Dat laat geen ruimte voor mystieke wezens die aangestuurd worden vanuit de goddelijke wereld. </seg>
<seg id="70"> Dat was het begin van het rationele humanisme. Mensen geloofden dat creativiteit volledig uit het individu voortkwam. </seg>
<seg id="71"> En voor het eerst in de geschiedenis werd er over artiesten gezegd dat zij een genie waren en niet dat zij een genie hadden. </seg>
<seg id="72"> Ik moet eerlijk zeggen dat ik dat een grote fout vind. </seg>
<seg id="73"> Om één persoon, één enkel individu in de waan te laten dat hij of zij het vehikel is, de essentie, de bron van het eeuwige mysterie, van alles wat goddelijk, creatief en het bekende voorbij is - dat is iets te veel verantwoordelijkheid voor een eenvoudig mensenkind. </seg>
<seg id="74"> Het is alsof je iemand vraagt de zon in te slikken. </seg>
<seg id="75"> Ego's worden tot gigantische proporties opgeblazen en er worden onvoorstelbaar hoge verwachtingen aan prestaties gekoppeld. </seg>
<seg id="76"> En ik denk dat deze druk de laatste 500 jaar veel artiesten kapot heeft gemaakt. </seg>
<seg id="77"> Laten we aannemen dat dat zo is. De vraag is dan: "Wat nu?" </seg>
<seg id="78"> Kunnen we hier op een andere manier naar kijken? </seg>
<seg id="79"> Kunnen we teruggrijpen op een idee uit de oudheid om de relatie tussen de mens en het creatieve mysterie te verklaren? </seg>
<seg id="80"> Misschien niet. </seg>
<seg id="81"> Wellicht is het onmogelijk om 500 jaar rationeel humanisme ongedaan te maken in een 18 minuten durende speech. </seg>
<seg id="82"> Waarschijnlijk zitten er in het publiek mensen die gerede wetenschappelijke twijfels hebben over het idee dat elfachtige wezentjes met wat feeënpoeder het werk van artiesten tot inspirerende hoogtes brengen. </seg>
<seg id="83"> Het lijkt me niet dat ik u allemaal daarin zal meekrijgen. </seg>
<seg id="84"> Toch vraag ik het me af. Waarom niet? </seg>
<seg id="85"> Waarom zouden we die gedachte niet mogen volgen? </seg>
<seg id="86"> Het snijdt net zoveel hout als alle andere verklaringen van de totaal gekmakende onberekenbaarheid die besloten ligt in het creatieve proces. </seg>
<seg id="87"> Iedereen die wel eens iets heeft proberen te creëren -- dus in feite alle aanwezigen hier -- weet dat het creatieve proces zich niet altijd rationeel gedraagt. </seg>
<seg id="88"> En dat het soms bijna paranormaal aanvoelt. </seg>
<seg id="89"> Ik heb onlangs de buitengewone Amerikaanse dichteres Ruth Stone ontmoet. Zij is dik in de negentig. Haar hele leven al schrijft ze gedichten. Ze vertelde me over haar jeugd op het platteland van Virginia. Soms, als ze op het veld aan het werk was, voelde ze, hoorde ze een gedicht aankomen, over het land. </seg>
<seg id="90"> Het was, zo zei ze, alsof er een grote golf lucht kwam aanrollen. </seg>
<seg id="91"> Zo'n gedicht golfde dan over het land naar haar toe. </seg>
<seg id="92"> Ze hoorde het en voelde het. De grond onder haar voeten begon te schudden </seg>
<seg id="93"> en ze wist dat haar op dat moment maar één ding te doen stond: rennen voor haar leven. </seg>
<seg id="94"> Ze haastte zich dan naar huis, achtervolgd door het gedicht en ze wist dat ze zo snel mogelijk pen en papier moest zien te pakken. Al gauw zou het gedicht door haar heen komen golven en dat was haar enige kans om het op te schrijven. </seg>
<seg id="95"> Soms reageerde ze niet snel genoeg. Dan rende ze zich de benen uit het lijf, maar kwam toch niet op tijd thuis. Op zulke momenten schoot het gedicht door haar heen en verdween over de velden achter het huis, op zoek naar een andere dichter. </seg>
<seg id="96"> Ook waren er wel eens keren -- dit vind ik het mooiste deel van het verhaal -- dat ze het gedicht bijna miste. </seg>
<seg id="97"> Dan was ze in huis op zoek naar pen en papier, en schoot het gedicht door haar heen. Juist op dat moment had ze dan een potlood te pakken. En met haar andere hand, zo vertelde me ze, plukte ze het gedicht uit de lucht. </seg>
<seg id="98"> Ze pakte het gedicht bij zijn staart, en trok het weer terug in haar lichaam. Op hetzelfde moment pende ze het dan neer. </seg>
<seg id="99"> In die gevallen kwam het gedicht weliswaar in z'n geheel op papier, maar dan wel in omgekeerde volgorde. </seg>
<seg id="100"> Toen ik dat hoorde, dacht ik -- wat toevallig, zo verloopt mijn creatieve proces ook! </seg>
<seg id="101"> Nee, dat is niet hoe mijn creatieve proces werkt. Ik ben geen pijpleiding! </seg>
<seg id="102"> Ik ben een muilezel. Mijn proces houdt in dat ik iedere dag op hetzelfde tijdstip opsta en me met bloed, zweet en tranen erdoorheen worstel. </seg>
<seg id="103"> Maar zelfs in dat dagelijkse zwoegen heb ik wel eens zo'n ervaring gehad. </seg>
<seg id="104"> Jullie zullen het zelf ook wel kennen, </seg>
<seg id="105"> dat gevoel dat er creatieve ideeën in je opborrelen vanuit een bron die je onmogelijk kunt identificeren. </seg>
<seg id="106"> Wat is dat dan voor bron? </seg>
<seg id="107"> Hoe kunnen we het gebruiken zonder dat het ons kwaad doet? Hoe kunnen we het in ons voordeel benutten? </seg>
<seg id="108"> Het beste contemporaine voorbeeld dat ik hierbij kan bedenken is muzikant Tom Waits. Een paar jaar geleden interviewde ik hem voor een tijdschrift. </seg>
<seg id="109"> We hadden het toen over creativiteit. Tom is in feite een groot deel van zijn leven het toonbeeld geweest van de gekwelde hedendaagse artiest die uit alle macht probeert grip te krijgen op de onbeheersbare creatieve impulsen die in hem opduiken. </seg>
<seg id="110"> Met het klimmen der jaren werd Tom wat rustiger. Op een dag, zo vertelde hij me, toen hij in Los Angeles over de snelweg reed, veranderde het proces radicaal. </seg>
<seg id="111"> Terwijl hij daar zo reed, hoorde hij een fragmentje van een melodie. Het besloop hem, zoals inspiratie dat wel vaker doet, ongrijpbaar, kwellend. Het was een mooie melodie, en hij wilde het vasthouden. Maar helaas, hij had geen middelen om dat te doen. </seg>
<seg id="112"> Hij had geen papiertje, geen pen, geen taperecorder bij zich. </seg>
<seg id="113"> De welbekende spanning nam weer bezit van hem: "Ik raak de melodie kwijt, en dan zal het me voor altijd achtervolgen. </seg>
<seg id="114"> Ik ben niet goed genoeg, ik kan het niet." </seg>
<seg id="115"> Hij raakte echter niet in paniek. Nee, hij stopte. </seg>
<seg id="116"> Hij stopte dat hele mentale proces en deed iets nieuws. </seg>
<seg id="117"> Hij keek omhoog naar de lucht en zei: "Sorry hoor, kun je niet zien dat ik achter het stuur zit?" </seg>
<seg id="118"> "Denk je echt dat ik nu een liedje kan opschrijven? </seg>
<seg id="119"> Als je echt wilt dat dit liedje er komt, moet je later nog eens aankloppen als ik wel tijd voor je heb. </seg>
<seg id="120"> Zo niet, ga dan iemand anders lastig vallen. </seg>
<seg id="121"> Ga buurten bij Leonard Cohen." </seg>
<seg id="122"> En vanaf dat moment verliep het proces heel anders. </seg>
<seg id="123"> Het werk zelf is nog hetzelfde, met de bekende donkere ondertoon. </seg>
<seg id="124"> Maar de zware spanning die het creatieve proces in hem opriep verdween toen hij zich distantieerde van het genie. Het genie zat hem te dicht op de huid en leverde alleen maar ellende op. Tom realiseerde zich dat er geen reden was om eraan onderdoor te gaan. </seg>
<seg id="125"> Het kon ook een wonderlijke samenwerking zijn, een conversatie tussen Tom en het eigenaardige aspect dat niet helemaal van Tom zelf was. </seg>
<seg id="126"> Dat verhaal heeft me een beetje de ogen geopend. Mijn manier van werken veranderde. Ik heb er al eens profijt van gehad. </seg>
<seg id="127"> Dat was toen ik midden in het creatieve schrijfproces rondom Eten, Bidden, Beminnen zat. Op een gegeven moment verviel ik in wanhoop. Je kent dat wel: je werk wil maar niet goed lukken en je denkt echt dat het een verschrikkelijke ramp wordt. Dit wordt het slechtste boek ooit. </seg>
<seg id="128"> Niet zomaar slecht, echt verschrikkelijk slecht. </seg>
<seg id="129"> Ik wilde het hele project al opdoeken. </seg>
<seg id="130"> Toen herinnerde ik me Tom die zich tot zijn genie wendde, en ik besloot ook een poging te wagen. </seg>
<seg id="131"> Ik wendde me af van mijn manuscript en richtte me tot een lege hoek van de kamer. </seg>
<seg id="132"> En ik zei hardop: "Luister ding, als dit boek niet briljant is, dan komt dat niet door mij, begrepen? </seg>
<seg id="133"> Je ziet toch wel dat ik er alles in stop wat ik in me heb. Meer kan ik niet geven. </seg>
<seg id="134"> Als jij vindt dat het beter kan, dan moet je je nu jouw ding komen doen. </seg>
<seg id="135"> Snap je? Doe je dat niet, jammer dan. </seg>
<seg id="136"> Ik schrijf gewoon door, want dat is nu eenmaal mijn werk. </seg>
<seg id="137"> O, en in de notulen mag wel worden vermeld dat ìk vandaag gewoon op kantoor ben verschenen." </seg>
<seg id="138"> Tja--- Uiteindelijk komt het hier op neer... Eeuwen geleden kwamen er in de Noord-Afrikaanse woestijn mensen samen om bij maanlicht te dansen op heilige muziek. Uren en uren achtereen, tot aan het ochtendgloren. </seg>
<seg id="139"> Geweldig. De dansers waren professionals en hun dans was werkelijk magnifiek. </seg>
<seg id="140"> Soms, heel soms, gebeurde er echter iets bijzonders. Een van die dansers werd dan transcendent. </seg>
<seg id="141"> Jullie weten vast wel wat ik daarmee bedoel, jullie hebben ooit ook wel eens zoiets gezien bij een performer. </seg>
<seg id="142"> Het was alsof de tijd stilstond en de danser door een poort stapte. Hij deed niets anders dan de duizenden nachten ervoor, maar toch was nu alles helemaal één. </seg>
<seg id="143"> Plotseling was hij meer geworden dan een mens. </seg>
<seg id="144"> In hem, onder hem, boven hem gloeide het. Een goddelijk vuur doortrok hem. </seg>
<seg id="145"> Als zoiets gebeurde, dan benoemden de mensen dat. </seg>
<seg id="146"> Dan begonnen ze te klappen en in koor te roepen: "Allah, Allah, Allah, God, God, God." </seg>
<seg id="147"> Want dat was het voor hen. </seg>
<seg id="148"> Trouwens, een leuk historisch feitje: Toen de Moren Zuid-Spanje veroverden, brachten ze deze gewoonte met zich mee. De uitspraak is echter door de eeuwen heen veranderd van "Allah, Allah, Allah" in "Olé, olé, olé." Dat hoor je vandaag de dag nog bij stierengevechten en flamengodansen. </seg>
<seg id="149"> Als een artiest in Spanje iets onmogelijks, iets magisch doet, dan roept men: "Allah, olé, olé, Allah, geweldig, bravo." Onbegrijpelijk. Een glimp van God. </seg>
<seg id="150"> Precies wat we nodig hebben. </seg>
<seg id="151"> Lastig is echter dat de danser de volgende morgen bij het ontwaken ontdekt dat hij op dinsdag om 11 uur 's ochtends geen goddelijke lading meer heeft. </seg>
<seg id="152"> Op dat moment is hij weer een wat oudere man met versleten knieën die wellicht nooit meer tot zulke hoogten zal komen. </seg>
<seg id="153"> Misschien zal er nooit meer iemand God aanroepen tijdens zijn dans. Wat moet hij nu nog met de rest van zijn leven? </seg>
<seg id="154"> Dat is moeilijk. </seg>
<seg id="155"> Dat is werkelijk moeilijk te verkroppen voor een creatieve geest. </seg>
<seg id="156"> Maar zo pijnlijk hoeft het niet te zijn. Stel dat je er al niet van uit gaat dat de meest ongewone aspecten van jouw persoon uit jouzelf komen. </seg>
<seg id="157"> Stel dat je gelooft dat je ze een tijdje te leen hebt gekregen van een niet nader te specificeren bron. Wanneer je er klaar mee bent, worden ze doorgegeven aan iemand anders. </seg>
<seg id="158"> Zo beschouwt, kantelt alles. </seg>
<seg id="159"> Ik hang inmiddels die gedachte aan. De laatste maanden heb ik aan een boek gewerkt dat binnenkort zal verschijnen. Het boek waar veel te lang reikhalzend naar is uitgekeken. De opvolger van die illustere voorganger. </seg>
<seg id="160"> Als mijn gedachten met me aan de haal gaan, houd ik me steeds hetzelfde voor: Wees niet bang. </seg>
<seg id="161"> Zie er niet tegenop. </seg>
<seg id="162"> Doe gewoon je werk. </seg>
<seg id="163"> Blijf gewoon je ding doen, wat het ook is. </seg>
<seg id="164"> Als het je taak is om te dansen, ga dansen. </seg>
<seg id="165"> Als het goddelijke genie dat jou is toegewezen besluit om in je werk op enig moment iets van de wonderlijke bron door te laten schemeren, "Olé!" </seg>
<seg id="166"> Gebeurt dat niet, dans dan toch maar door. </seg>
<seg id="167"> En ook dan: "Olé!" </seg>
<seg id="168"> Ik ben ervan overtuigd dat dit de beste aanpak is, die navolging verdient. </seg>
<seg id="169"> "Olé!", hoe dan ook, omdat we uit pure liefde voor de mens, uit eigenwijsheid toch door blijven ploeteren. </seg>
<seg id="170"> Dank u. </seg>
<seg id="171"> Dank u. </seg>
<seg id="172"> Olé! </seg>
</doc>
<doc docid="535" genre="lectures">
<url>http://www.ted.com/talks/lang/nl/al_gore_warns_on_latest_climate_trends.html</url>
<description>Tijdens TED2009 toont Al Gore enkele nieuwe dia's uit de hele wereld, om te laten zien dat klimaattrends verontrustender zijn dan wetenschappers hadden voorspeld. Hij maakt eveneens zijn standpunt duidelijk over "schone steenkool".</description>
<keywords>alternative energy,biosphere,climate change,energy,environment,presentation,science,technology</keywords>
<talkid>535</talkid>
<title>Al Gore waarschuwt voor de meest recente klimaatontwikkelingen</title>
<seg id="1"> Vorig jaar liet ik deze twee dia's zien om aan te tonen dat de poolijskap, die de afgelopen drie miljoen jaar ongeveer de grootte had van het vasteland van de VS, met 40% gekrompen was. </seg>
<seg id="2"> Maar dit onderschat eigenlijk de ernst van dit specifieke probleem omdat het niet de dikte van het ijs laat zien. </seg>
<seg id="3"> De ijskap op de Noordpool is in zekere zin het kloppend hart van ons globaal klimaatsysteem. </seg>
<seg id="4"> Het zet uit in de winter en krimpt in de zomer. </seg>
<seg id="5"> De volgende dia die ik laat zien is een versnelde versie van wat er de afgelopen 25 jaar is gebeurd. </seg>
<seg id="6"> Het permanente ijs is aangeduid in rood. </seg>
<seg id="7"> Zoals je ziet, zet het uit naar donkerblauw. Dat is het jaarlijkse ijs tijdens de winter. En het krimpt in de zomer. </seg>
<seg id="8"> Het zogenaamde permanente ijs, vijf jaar of ouder, is bijna zoals bloed, dat uit het lichaam sijpelt hier. </seg>
<seg id="9"> In 25 jaar is het van dit naar dit gegaan. </seg>
<seg id="10"> En dat is een probleem omdat de bevroren grond rond de Noordelijke IJszee opwarmt en er zich daar een zeer grote hoeveelheid bevroren koolstof bevindt die, wanneer het ontdooit, door microben wordt omgezet in methaan. </seg>
<seg id="11"> Vergeleken met de totale hoeveelheid verontreiniging in de atmosfeer, zou die hoeveelheid kunnen verdubbelen als we het omslagpunt overschrijden. </seg>
<seg id="12"> In enkele ondiepe meren in Alaska borrelt methaan al op vanuit het water. </seg>
<seg id="13"> Afgelopen winter ging Professor Katey Walter van de Universiteit van Alaska met een ander team naar een ander ondiep meer. </seg>
<seg id="14"> Whoo! </seg>
<seg id="15"> Ze is OK. De vraag is echter of wij dat zullen zijn. </seg>
<seg id="16"> Een reden daarvoor is, is dat deze enorme 'warmtebron' Groenland vanuit het noorden opwarmt. </seg>
<seg id="17"> Dit is een smeltwaterrivier. </seg>
<seg id="18"> Het watervolume is echter groter dan ooit. </seg>
<seg id="19"> Dit is de Kangerlussuaq rivier in Zuidwest-Groenland. </seg>
<seg id="20"> Als je wilt weten hoe de zeespiegel stijgt omdat het landijs smelt, dan is dit de plek waar het in de zee aankomt. </seg>
<seg id="21"> Deze stromingen nemen vlug toe. </seg>
<seg id="22"> Aan de andere kant van de planeet, op de Zuidpool, bevindt zich de grootste ijsmassa op aarde. </seg>
<seg id="23"> Afgelopen maand rapporteerden wetenschappers dat het hele continent nu een negatieve ijsbalans heeft. </seg>
<seg id="24"> Meer specifiek is het ijs in het westen van de Zuidpool heel snel aan het smelten, met name enkele onderwatereilanden. </seg>
<seg id="25"> Het hele continent staat voor zes meter zeespiegelstijging, net zoals Groenland. </seg>
<seg id="26"> In de Himalaya, de op twee na grootste ijsmassa, zijn er nu nieuwe meren, die een paar jaar geleden nog gletsjers waren. </seg>
<seg id="27"> 40 procent van de wereldbevolking krijgt de helft van zijn drinkwater van dat smeltijs. </seg>
<seg id="28"> In de Andes, is deze glestjer de bron van drinkwater voor deze stad. </seg>
<seg id="29"> Er zijn nu meer stromen. </seg>
<seg id="30"> Maar wanneer ze verdwijnen, verdwijnt ook het drinkwater. </seg>
<seg id="31"> In Californië was er een vermindering van 40 procent in het sneeuwpak van de Sierra. </seg>
<seg id="32"> Het komt terecht in de waterreservoires. </seg>
<seg id="33"> En zoals je kon lezen, zijn de voorspellingen ernstig. </seg>
<seg id="34"> Deze wereldwijde droogte heeft geleid tot een dramatische stijging van bosbranden. </seg>
<seg id="35"> En het aantal natuurrampen over de hele wereld is gestegen met een ongelofelijke en nooit geziene snelheid. </seg>
<seg id="36"> Vier keer meer in de afgelopen 30 jaar dan in de voorgaande 75 jaar. </seg>
<seg id="37"> Dit patroon is volledig onhoudbaar. </seg>
<seg id="38"> Als je het bekijkt vanuit een historische context dan kun je zien wat er hier gebeurd. </seg>
<seg id="39"> In de afgelopen vijf jaar hebben we 70 miljoen ton aan CO2 toegevoegd elke 24 uur... 25 mijoen ton elke dag in onze oceanen, </seg>
<seg id="40"> Kijk goed naar het oostelijke gebied van de Stille Oceaan, vanuit Amerika, westwaarts, en aan elke zijde van het Indiase subcontinent, er is daar een drastische daling van zuurstof in de oceanen. </seg>
<seg id="41"> De enige grote oorzaak van de opwarming van de aarde, naast ontbossing, die voor 20 procent geldt, is het verbranden van fossiele brandstoffen. </seg>
<seg id="42"> Olie is een probleem, en steenkool is het allergrootste probleem. </seg>
<seg id="43"> De Verenigde Staten is één van de twee grootste uitstoters, samen met China. </seg>
<seg id="44"> En er was een voorstel om nog veel meer steenkoolcentrales te bouwen. </seg>
<seg id="45"> Maar we zien een ommekeer. </seg>
<seg id="46"> Dit zijn de steenkoolcentrales waarvan de bouw werd geannuleerd in de afgelopen jaren en waar groene alternatieven werden voorgesteld. </seg>
<seg id="47"> Er is echter een politieke strijd aan de gang in ons land. </seg>
<seg id="48"> De steenkool- en olie-industire gaven vorig jaar 250 miljoen dollar uit om 'schone' steenkool te promoten, wat een tegenstrijdigheid is. </seg>
<seg id="49"> Dat beeld deed me aan iets denken. </seg>
<seg id="50"> Rond de kerst werd er, bij me thuis in Tennessee, ongeveer vier miljard liter steenkoolmodder geloosd. </seg>
<seg id="51"> Je hebt het waarschijnlijk in het nieuws gezien. </seg>
<seg id="52"> Dit is de op één na grootste afvalstroom in Amerika. </seg>
<seg id="53"> Dit gebeurde rond de Kerst. </seg>
<seg id="54"> Eén van de advertenties van de steenkoolindustrie rond de Kerst was deze. </seg>
<seg id="55"> " Frosty de steenkoolman is een blije, opgewekte kerel. </seg>
<seg id="56"> Hij is overvloedig aanwezig hier in Amerika, en hij zorgt ervoor dat onze economie groeit. </seg>
<seg id="57"> Frosty de steenkoolman wordt met de dag schoner. </seg>
<seg id="58"> Hij is betaalbaar en schattig en werknemers houden hun baan." </seg>
<seg id="59"> Hier komt een groot gedeelte van de steenkool in West Virginia vandaan. </seg>
<seg id="60"> De grootste mijnwerker van het land is de grote baas van Massey Coal. </seg>
<seg id="61"> : "Laat me duidelijk zijn. Al Gore, Nancy Pelosi, Harry Reid, ze weten niet waar ze het over hebben." </seg>
<seg id="62"> Dus heeft de Alliantie voor Klimaatbescherming twee campagnes op touw gezet. </seg>
<seg id="63"> Dit is een stukje uit een ervan. </seg>
<seg id="64"> Video "Bij COALergy, zien we de klimaatverandering als een serieuze bedreiging voor onze zaken. </seg>
<seg id="65"> Dat is de reden waarom het ons belangrijkste doel is om een gigantisch bedrag uit te geven aan reclame voor het aan het licht brengen en het vertroebelen van de waarheid over steenkool. </seg>
<seg id="66"> Feit is, steenkool is niet smerig. </seg>
<seg id="67"> Wij vinden dat het schoon is -- en het ruikt nog lekker ook. </seg>
<seg id="68"> Dus, maak je geen zorgen over klimaatverandering. </seg>
<seg id="69"> Laat dat maar aan ons over. </seg>
<seg id="70"> Schone steenkool, je hebt er veel over gehoord. </seg>
<seg id="71"> Dus laten we een kijkje nemen bij deze hypermoderne schone steenkoolcentrale. </seg>
<seg id="72"> Fantastisch! De machines maken best wel wat lawaai. </seg>
<seg id="73"> Maar dat is het geluid van schone steenkooltechnologie. </seg>
<seg id="74"> Ondanks het feit dat het verbranden van steenkool één van de belangrijkste oorzaken van de opwarming van de aarde is, verandert de opmerkelijk. </seg>
<seg id="75"> Kijk goed rond, dit is de schone steenkooltechnologie van vandaag de dag. </seg>
<seg id="76"> Eindelijk past het positieve alternatief bij onze economische uitdagingen en die op het gebied van nationale veiligheid. </seg>
<seg id="77"> Amerika verkeert in crisis, de economie, de nationale veiligheid, de klimaatcrisis. </seg>
<seg id="78"> De rode draad bij al deze zaken, is onze afhankelijkheid van fossiele brandstoffen, zoals vuile kolen en geïmporteerde olie. </seg>
<seg id="79"> Maar nu is er een gedurfde, nieuwe oplossing om hieruit te geraken. </seg>
<seg id="80"> Voorzie Amerika van 100 procent schone elektriciteit, binnen 10 jaar. </seg>
<seg id="81"> Een plan om Amerika opnieuw aan het werk te krijgen, een plan dat ons veiliger maakt en de opwarming van de aarde tegengaat. </seg>
<seg id="82"> Eindelijk een oplossing die omvangrijk genoeg is om onze problemen op te lossen. </seg>
<seg id="83"> Repower America. Ontdek hoe. </seg>
<seg id="84"> En de laatste. </seg>
<seg id="85"> Het gaat erom Amerika opnieuw energie te geven. </seg>
<seg id="86"> Een van de snelste manieren om een eind te maken aan onze afhankelijkheid van oude, vieze brandstoffen die onze planeet om zeep helpen. </seg>
<seg id="87"> Hier is de toekomst. Wind, zon, een nieuw energiesysteem. </seg>
<seg id="88"> Nieuwe investeringen om goed betaalde jobs te creëren. </seg>
<seg id="89"> Repower America. Tijd om realistisch te worden. </seg>
<seg id="90"> Er is een oud Afrikaans spreekwoord dat zegt, "Als je snel wilt zijn, ga alleen. </seg>
<seg id="91"> Als je ver wilt gaan, ga samen." </seg>
<seg id="92"> Wij moeten ver gaan, en snel. </seg>
<seg id="93"> Dank u wel. </seg>
</doc>
<doc docid="457" genre="lectures">
<url>http://www.ted.com/talks/lang/nl/david_merrill_demos_siftables_the_smart_blocks.html</url>
<description>David Merrill, student aan het MIT, demonstreert de Siftables -- digitale steentjes ter grootte van een koekje, die gestapeld en geschud kunnen worden in je handen. Dit toekomstige speelgoed kan rekenen, muziek spelen en onderling met elkaar spreken. Is dit de volgende stap in praktisch leren?</description>
<keywords>TED2009,art,business,children,computers,design,education,invention,music,technology</keywords>
<talkid>457</talkid>
<title>David Merrill demonstreert de Siftables, de denkende speelblokken</title>
<seg id="1"> Ik zou willen beginnen met u te vragen terug te keren naar uw kindertijd, toen je met blokken speelde. </seg>
<seg id="2"> Toen je ontdekte hoe je er naar moest grijpen, ze oppakte en bewoog, was je eigenlijk problemen aan het leren oplossen door het omgaan met en hanteren van ruimtelijke relaties. </seg>
<seg id="3"> Ruimtelijk inzicht is sterk verwant met het begrijpen van de wereld om ons heen. </seg>
<seg id="4"> Als een informaticus, geïnspireerd door het nut van fysieke interactie met objecten -- samen met mijn adviseur Pattie en mijn medewerker Jeevan Kalanithi -- begon ik me af te vragen -- wat als we een computer zouden gebruiken, in plaats van die ene muisaanwijzer als een soort digitale vingertop die beweegt op een plat bureaublad, wat indien we met beide handen informatie fysiek zouden kunnen vastgrijpen en kunnen ordenen zoals we willen? </seg>
<seg id="5"> Deze vraag hield ons zo bezig, dat we besloten een antwoord te zoeken, door het bouwen van Siftables. </seg>
<seg id="6"> Kort samengevat is een Siftable een interactieve computer ter grootte van een koekje. </seg>
<seg id="7"> Ze kunnen met de hand worden verplaatst, ze kunnen elkaar aanvoelen, hun beweging detecteren en ze bevatten een scherm en draadloos contact. </seg>
<seg id="8"> Het kernbegrip is de fysieke handelbaarheid, net zoals blokken kunnen ze worden verplaatst door er naar te grijpen. </seg>
<seg id="9"> Bovendien zijn Siftables een voorbeeld van een nieuw ecosysteem voor het manipuleren van digitale informatie. </seg>
<seg id="10"> Doordat deze hulpmiddelen een meer fysieke verschijning hebben, zich bewust zijn van hun beweging en van elkaar, en zelfs van de manier waarop we ze bewegen, zijn er verschillende nieuwe en leuke interacties te ontdekken. </seg>
<seg id="11"> Ik zal starten met enkele eenvoudige voorbeelden. </seg>
<seg id="12"> Deze Siftable is ingesteld om een video te vertonen, die door te kantelen voorwaarts speelt en andersom gekanteld, achterwaarts speelt. </seg>
<seg id="13"> Deze interactieve portretten zijn zich van elkaar bewust. </seg>
<seg id="14"> Indien naast elkaar geplaatst, zullen ze zich voor elkaar interesseren. </seg>
<seg id="15"> Als ze omringd worden, merken ze dit ook en kunnen wat zenuwachtig worden. </seg>
<seg id="16"> Verder voelen ze beweging en helling. </seg>
<seg id="17"> We realiseerden algauw dat één van de interessante gevolgen van deze interactie, het gebruik van alledaagse gebaren is, zoals het uitschenken van een kleur als was het een vloeistof. </seg>
<seg id="18"> In dit voorbeeld stellen drie Siftables emmertjes verf voor en kan ik ze gebruiken om kleur in een lege te gieten, waar ze gemengd worden. </seg>
<seg id="19"> Als we hebben overdreven, gieten we wat terug. </seg>
<seg id="20"> Er zijn enkele knappe mogelijkheden voor het onderwijs, voornamelijk spelletjes met taal, wiskunde en logica waar we mensen de mogelijkheid willen geven dingen snel te proberen, en het resultaat onmiddellijk te zien. </seg>
<seg id="21"> Hier toon ik -- Dit is de ontwikkeling van een Fibonacci reeks door een eenvoudig rekenprogrammatje. </seg>
<seg id="22"> Hier tonen we een spel dat een kruising is tussen Scrabble en Boggle. </seg>
<seg id="23"> Het principe is dat je in iedere ronde een willekeurige letter krijgt op elke Siftable, en gevormde woorden worden gecontroleerd in een woordenboek. </seg>
<seg id="24"> Na ongeveer 30 seconden wordt het geheel herschud, en verschijnt een nieuwe serie letters met bijhorende mogelijkheden. </seg>
<seg id="25"> Dank u. </seg>
<seg id="26"> Dit zijn enkele kinderen op excursie naar het Media Lab, en ik ben erin geslaagd ze het uit te laten proberen en er een video van te maken. </seg>
<seg id="27"> Ze waren er werkelijk weg van. </seg>
<seg id="28"> En één van de meest interessante dingen van deze toepassing is dat mensen bijna geen instructies nodig hebben. </seg>
<seg id="29"> Alles wat je moet zeggen is "Maak woorden" en ze weten exact wat ze moeten doen. </seg>
<seg id="30"> Hier zijn enkele andere mensen aan het testen. </seg>
<seg id="31"> Dat is onze jongste bèta tester, rechtsonder. </seg>
<seg id="32"> Blijkt dat hij enkel de Siftables wou stapelen. </seg>
<seg id="33"> Voor hem waren dit slechts blokjes. </seg>
<seg id="34"> Hier wordt een interactief schilderij getoond. </seg>
<seg id="35"> We wilden een platform voor het leren van taal ontwikkelen. </seg>
<seg id="36"> Dit is Felix die demonstreert. </seg>
<seg id="37"> Hij kan nieuwe karakters in de scène brengen, door gewoon de Siftable met dat karakter van de tafel te heffen. </seg>
<seg id="38"> Hier laat hij de zon opkomen. </seg>
<seg id="39"> De zon komt op. </seg>
<seg id="40"> Nu heeft hij een tractor in de scène gebracht. </seg>
<seg id="41"> De oranje tractor. </seg>
<seg id="42"> Goed gedaan! Yeah! </seg>
<seg id="43"> Door het schuiven van Siftables en het naast elkaar plaatsen kan hij de karakters laten reageren met elkaar -- Waf! </seg>
<seg id="44"> en zo zijn eigen verhaal vertellen. </seg>
<seg id="45"> Hallo! </seg>
<seg id="46"> Het is een verhaal met een open einde. en hij beslist hoe het verloopt. </seg>
<seg id="47"> De kat vliegt weg. </seg>
<seg id="48"> Het laatste voorbeeld dat ik vandaag zal tonen Is een synthesizer en live muziekinstrument dat we recent hebben ontwikkeld, waar elke Siftables een geluid produceert zoals de lead, bass en drum. </seg>
<seg id="49"> Eenieder heeft 4 verschillende variaties, waarbij je kan kiezen welke je wilt gebruiken. </seg>
<seg id="50"> Deze geluiden kunnen in lege Siftables worden geïnjecteerd zodat je het patroon zelf kunt bepalen. </seg>
<seg id="51"> Je plaatst een geluid in het patroon door het aantikken van een lege Siftable </seg>
<seg id="52"> Er zijn live controleerbare effecten beschikbaar zoals reverb en filter. </seg>
<seg id="53"> Ze worden aan een geluid toegevoegd en aangepast door te kantelen. </seg>
<seg id="54"> Verder de algemene effecten zoals tempo en volume die worden toegepast op het gehele patroon. </seg>
<seg id="55"> Laten we eens kijken. </seg>
<seg id="56"> We beginnen met een lead geplaatst in twee Siftables, tot een eerste patroon, verlengd door een extra lead. </seg>
<seg id="57"> Nu plaats ik de baslijn. </seg>
<seg id="58"> Nu voeg ik wat slagwerk toe. </seg>
<seg id="59"> En nu koppel ik de filter aan de drums, zodat ik het effect live kan beïnvloeden. </seg>
<seg id="60"> Ik kan het geheel versnellen door het kantelen van het tempo blokje. </seg>
<seg id="61"> Nu koppel ik de filter aan de bas voor wat meer expressie. </seg>
<seg id="62"> Ik kan het patroon herschikken terwijl het speelt. </seg>
<seg id="63"> Ik hoef vooraf dus niet alles te plannen, maar ik kan improviseren, het geheel langer en korter maken zoals ik wil. </seg>
<seg id="64"> Met uiteindelijk het dimmen van het geheel door het volume Siftable naar links te kantelen. </seg>
<seg id="65"> Dank u. </seg>
<seg id="66"> Zoals u kan zien, gaat mijn passie uit naar het maken van nieuwe mens-computer interfaces die beter zijn afgestemd op de manier waarop onze hersenen en lichamen werken. </seg>
<seg id="67"> En vandaag had ik de tijd om u één nieuw element in dit ontwerpgebied te tonen samen met enkele mogelijkheden die we aan het ontwikkelen zijn in het lab. </seg>
<seg id="68"> De gedachte die ik over wil brengen is dat dit slechts de aanzet is tot een heel nieuwe generatie hulpmiddelen voor het interacteren met digitale media, die de informatie naar onze wereld brengen zoals wij het willen. </seg>
<seg id="69"> Ik dank U van harte. </seg>
<seg id="70"> Ik kijk er naar uit om met jullie allen te praten. </seg>
</doc>
</srcset>
</mteval>
